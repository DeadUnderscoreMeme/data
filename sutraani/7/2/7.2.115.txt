{
    "i": "72115",
    "an": "वृद्धिः$72114",
    "ad": "अङ्गस्य$6$4$1",
    "ss": "अचः अङ्गस्य ञ्णिति वृद्धिः ",
    "sa": "अजन्तस्य अङ्गस्य णित् ञित्  प्रत्यये परे च वृद्धिः भवति । ",
    "sd": "यदि अजन्तात् अङ्गात् परः णित् / ञित् प्रत्ययः आगच्छति, तर्हि तस्य अजन्तस्य अङ्गस्य (अन्तिमस्वरस्य) वृद्धि-आदेशः जायते । \n\n उदाहरणानि एतानि - \n1. नी + ण्वुल् [<<ण्वुल्तृचौ>> [[3।1।133]] इति ण्वुल्-प्रत्ययः]\n--> नै + वु [<<सार्वधातुकार्धधातुकयोः>> [[7।3।84]] इत्यनेन अङ्गस्य गुणादेशे प्राप्ते अपवादत्वेन <<अचो ञ्णिति>> इति वृद्धि-आदेशः । ईकारस्य वृद्धिः ऐकारः]\n--> नै + अक [<<युवोरनाकौ>> [[7।1।1]] इति वु-इत्यस्य अक-आदेशः]\n--> नायक [<<एचोऽयवायावः>>  [[6।1।78]] इति आय्-आदेशः]\n\n2. भू + घञ् [<<भावे>> [[3।3।18]] इति घञ्-प्रत्ययः]\n--> भौ + अ [<<सार्वधातुकार्धधातुकयोः>> [[7।3।84]] इत्यनेन अङ्गस्य गुणादेशे प्राप्ते अपवादत्वेन <<अचो ञ्णिति>> इति वृद्धि-आदेशः । ऊकारस्य वृद्धिः औकारः]\n--> भाव [<<एचोऽयवायावः>>  [[6।1।78]] इति आव्-आदेशः]\n\n3. कृ-धातोः णिच्-प्रत्ययं कृत्वा 'कारि' इति आतिदेशिकः धातुः जायते -\nकृ + णिच् [<<हेतुमति च>> [[3।1।26]] इति णिच्]\n--> कार् + इ [<<सार्वधातुकार्धधातुकयोः>> [[7।3।84]] इत्यनेन अङ्गस्य गुणादेशे प्राप्ते अपवादत्वेन <<अचो ञ्णिति>> इति वृद्धि-आदेशः । ऋकारस्य वृद्धिः आकारः, <<उरण् रपरः>> [[1।1।51]] इति सः रपरः]\n--> कारि [<<सनाद्यन्ताः धातवः>>  [[3।1।32]] इति धातुसंज्ञा]\n\n\nविशेषः - << इको गुणवृद्धी>> [[1|1|3]] इत्यनेन वस्तुतः इक्-वर्णस्यैव गुणः वृद्धिः वा भवेत्, परन्तु अस्मिन् सूत्रे 'अचः' इति निर्देशसामर्थ्यात् अत्र इक्-भिन्नस्य अच्-वर्णस्य वृद्धिः आदेशः भवितुम् अर्हति । यथा, 'गो'शब्दस्य प्रथमैकवचनस्य रूपम् -\n\nगो + सुँ [प्रथमैकवचनस्य प्रत्ययः]\n--> गो + स् [<<गोतो णित्>> [[7।1।90]] इत्यनेन ओकारान्तप्रातिपदिकात् परस्य सर्वनामस्थानप्रत्ययस्य णिद्वद्भावः]\n--> गौ + स् [णिति प्रत्यये परे अजन्तस्य अङ्गस्य <<अचो ञ्णिति>> [[7।2।115]] इति वृद्धिः]\n--> गौः [<<ससजुषोः रुँः>> [[8।2।66]] इति रुँत्वम्, <<खरवसानयोर्विसर्जनीयः>> [[8।3।15]] इति विसर्गः]\n",
    "skn": "254",
    "mskn": "204",
    "sskn": "162",
    "lskn": "181",
    "plskn": "110",
    "lpn": "293",
    "sk": " ञिति णिति च प्रत्यये परेऽजन्ताङ्गस्य वृद्धिः स्यात् । सखायौ । सखायः । सखायम् । सखायौ । घिसंज्ञाऽभावान्न तत्कार्यम् । सख्या । सख्ये ॥",
    "lsk": "अजन्ताङ्गस्य वृद्धिर्ञिति णिति च परे। सखायौ। सखायः। हे सखे। सखायम्। सखायौ। सखीन्। सख्या। सख्ये॥",
    "balamanorama": "<<अचो ञ्णिति>> - अचोञ्णिति । ञ् च ण् चञ्णौ, तौ इतौ यस्य तत् ञ्णित् । 'मृजेः' इत्यतोवृद्धि॑रित्यनुवर्तते ।अङ्गस्ये॑त्यधिकृतमचा विशेष्यते । ततस्तदन्तविधिः । तदाह-अजन्तस्येत्यादिना । स्थानसाम्यादिकारस्य वृद्धिरैकारः । तस्य आयादेश इत्यभिप्रेत्याह-सखायाविति । एवं-सखायः । सखायं सखायौ । सखीनिति शसि हरिवद्रूपम् । असर्वनामस्थानत्वाण्णित्त्वाऽभावान्न वृद्धिः । घिसंज्ञाऽभावादिति ।शेषो घ्यसखी॑त्यत्र असखीति पर्युदासादिति भावः । न तत्कार्यमिति । घिप्रयुक्तकार्यं नेत्यर्थः । सख्येति । सखि-आ इति स्थिते घित्वाऽभावादाङो नाऽस्त्रियामिति नाभावाऽभावे यणि रूपम् । सख्ये इति । सखि-ए इति स्थिते घित्वाऽभावात्घेर्ङिती॑ति गुणाऽभावे यणि रूपम् । ङसिङसोः-सखि अस् इति स्थिते घित्वाऽभावात्घेर्ङिती॑ति गुणाऽभावे यणि सख्यस् इति स्थिते । ",
    "tattvabodhini": "<<अचो ञ्णिति>> - अचोञ्णिति ।मृजेर्वृद्धि॑रित्यतोवृद्धि॑रित्यनुवर्तते,अङ्गस्ये॑ति चानुवृत्तमचा विशेष्यते, विशेषणेन तदन्तविधिरित्याशयेन व्याचष्टे — -अजन्ताङ्गस्येति ।",
    "padamanjari": "  तण्डुलनिश्चाय इत्यादौ परिमाणाख्ययां सर्वेभ्यः इति घञ् ।  गौः, गावौ, गाव इति । अत्र गौरित्येतत्साक्षादुदाहरणम्, इतरत्रावादेशे कृते अत उपधायाः इत्येव सिद्धम् । सखायौ, सखाय इति । अत्रापि सखायावित्येतदुदाहरणम्, जसि तु जसि च इति गुणे अयादेशे च कृते पूर्ववत्सिद्धम् । च्यौत्नमिति बलनाम, छान्दसम् -- तमिच्च्यौत्नैरार्यन्ति । किमर्थ पुनरिदमुच्यते, यावता जेतृयोतृशब्दाभायां प्रज्ञाद्यणि जैत्रम्, यौत्रमिति सिद्धम् । च्यौत्नमिति उणादयोऽव्युत्पन्नानि प्रातिपदिकानि । तण्उलनिश्चायः श्चावकः, लावक इत्यादौ गोतो णित् इत्येतट् गोत औत् इति वक्तव्यम् - गोत औकारादेशो भवति सर्वनामस्थाने परतः । कथं सखायौ, सखायः सख्युरसम्बुद्धौ इत्येतत् सख्युरैत् तैति वक्ष्यामि, अत्रोच्यते ञ्णिति इति तावदुतरार्थं वक्तव्यम् । किञ्च - प्रियमाचष्टे प्राप्ययतीत्यादौ प्राद्यादेशेषु वृद्धिने स्यात् । अथ ते दीर्घान्ता विधीयेरन् तदतिगुरु स्यादिति यथान्यासमेवास्तु ॥",
    "kashika": "अजन्तस्य अङ्गस्य ञिति णिति च प्रत्यये वृद्धिर् भवति। ञिति एकस्तण्डुलनिश्चायः। द्वौ शूर्पनिष्पावौ। कारः। हारः। णिति गौः, गावौ, गावः। सखायौ, सखायः। जैत्रम्। यौत्रम्। च्यौत्नः। जयतेर् यौतेश्च उणादयो बहुलम् [[3|3|1]] इति ष्ट्रन् प्रत्ययः। च्यवतेरपि त्नण्।",
    "kashika_nyaas": "   `निश्चायनिष्पावौ` [`एकसतण्डुलनिश्चायः, द्वौ शूर्पनिष्पावौ`--काशिका] इति। निष्पूर्वाच्चिनीतेः, पुनातेश्च `परिमाणाख्यायां सर्वेभ्यः`  [[3|3|20]]  इति धञ्। `इदुपधस्य चाप्रत्ययस्य`  [[8|3|41]]  इति विसर्जनीयषत्वम्। `कारः, हारः` इति। कृञः ह्मञश्च भावे घञ्। `गौः, गावो गावः` इति। `गोतो णित्`  [[7|1|90]]  इति सर्वनामस्थानस्य णित्त्वम्। `सखायौ, सखायः` इति। अत्रापि `सख्युरसम्बुद्धौ`  [[7|1|92]]  इति। `जयतेः, यौतेश्च` इति। `जि जये` (धातुपाठः-561), `यु मिश्रणे` [`मिश्रणेऽमिश्रणे च`--धातुपाठः-] (धातुपाठः-1033)। `च्यवतेः` इति। `च्युङ छ्युङ्? ज्युङ्? प्रुङ्? प्लुङ्? गतौ`[नास्ति--धातुपाठः-] (धातुपाठः-955-958)। अज्ग्रहणमनिकोऽपि यथा स्यात्--गोरिति। ननु णित्करणसामथ्र्यादेव तत्र भविष्यति? नैतदस्ति; अस्ति ह्रन्यत्? णित्करणस्य प्रयोजनम्, किं तत्? गावौ, गाव इत्यवादेशे कृते `अत उपधायाः`  [[7|2|116]]  इति वृद्धिर्यथा स्यात्। यद्येवम्, गौरित्यत्रागुणविषये वृद्धिरियं कृतार्थेति कारयतीत्यादिषु परत्वाद्गुणेन बाध्येत? णित्करणसामथ्र्यान्न भविष्यतीति। एतच्चानुत्तरम्; `णेरनिटि`  [[6|4|51]]  इत्येवमादौ णित्करणस्य चरितार्थत्वात्? नैष दोषः; आचार्यप्रवृत्तिज्र्ञापयति--गुणविषयेऽपि वृद्धिरभवतीति; यदयं जागत्र्तर्वृद्धिविषये प्रतिषेधविषये च `जाग्रोऽविचिण्णल्ङित्सु`  [[7|3|85]]  इति पुनर्गुम आरभ्यते। यदि हि गुणविषये वृद्धर्न स्यात्, तदा जागरयतीत्यादिषु गुणोऽस्त्येवेति तद्विषये गुणारम्भोऽनर्थकः स्यात्। वृद्धिविषयता चारम्भस्य चिण्णलोः प्रतिषेधाद्विज्ञायते। अथ योगविभागः किमर्थः, न `ञ्णित्यत उपथायाः` इत्येदोच्येत? अशक्यमेवं वक्तुम्; एवं ह्रुच्यमाने यद्यपि गावो, गाव इत्यत्रावादेशे कृते चायकः, लावक इत्यत्र गुणे कृतेऽयवादेशयोः कृतयोः सिध्यति--गौः, सखायौ; जैत्रमित्यादौ तु न सिध्यति; अयवादेशयोर्गुणस्य च यथायोगमसम्भवात्? स्माद्यथायोगं योगविभागः कत्र्तव्यः॥",
    "sae": "An अजन्त अङ्ग undergoes वृद्धि when followed by a  णित् or a ञित् प्रत्यय.",
    "mahabhashyam": " अचो ञ्ञ्णिति अज्ग्रहणं किमर्थम् ? ।। वृद्धावज्ग्रहणं गोऽर्थम् ।। वृद्धावज्ग्रहणं क्रियते (किं प्रयोजनम्(1) ? ।। गोऽर्थम् ।) गोतो वृद्धिर्यथा स्यात्--गौरिति ।। नैतदस्ति प्रयोजनं, णित्करणसार्मथ्यादेवात्र वृद्धिर्भविष्यति ।। (अस्त्यन्यण्णित्करणस्य(1) प्रयोजनम् ।। किम् ? ।। गावौ गाव ःथ्द्य;त्यत्राऽत उपधाया ःथ्द्य;ति वृद्धिर्यथा स्यात् ।।) ।। अथ योगविभागः किमर्थो न ञ्ञ्णित्यत उपधाया ःथ्द्य;त्येवोच्येत ।। का रूपसिद्धिः-चायको लावकः कारकः हारकः(2) ? ।। गुणे कृतेऽयवो रपरत्वे चाऽत उपधाया ःथ्द्य;त्येव सिद्धम् ।। (न सिद्ध्यति) । ।। योगविभागः सखिव्यञ्ञ्जनाद्यर्थः ।। योगविभागः क्रियते ।। (किमर्थः ? ।। सखिव्यञ्ञ्जनार्थः ।) सख्यर्थो व्यञ्ञ्जनाद्यर्थश्च । सख्यर्थस्तावत्--सखायौ सखायः । व्यञ्ञ्जनाद्यर्थः--जैत्रं यौत्रं च्यौत्रम् ।। योगविभागे चेदानीं सखिव्यञ्ञ्जनाद्यर्थे क्रियमाणेऽज्ग्रहणमपि कर्तव्यं भवति ।। किं प्रयोजनम् ? ।। गोर्थम् ।। ननु चोक्तं णित्करणसार्मथ्यादेवात्र वृद्धिर्भविष्यति ।। अस्त्यन्यण्णित्करणे प्रयोजनम् ।। किम् ? ।। गावौ गावः । अवादेशे कृतेऽत उपधाया ःथ्द्य;ति वृद्धिर्यथा स्यात् ।। यत्तु(3) सौ णित्करणं तदनवकाशं, तस्याऽनवकाशत्वादेव वृद्धिर्भविष्यति ।। यथैव खल्वपि णित्करणसार्मथ्यादनिकोऽपि वृद्धिः प्रार्थ्यते एवं तत्वमपि प्राप्नोति । तत्वमपि हि ञ्ञ्णितीत्युच्यते । तस्मादज्ग्रहणं कर्तव्यम्(1) ।। (अचो ञ्ञ्णिति) ।। ",
    "pradeep": "",
    "video": ""
}