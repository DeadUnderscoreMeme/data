{
    "i": "72112",
    "an": "विभक्तौ$72084##इदमः$72108##इदः$72111",
    "ad": "अङ्गस्य$6$4$1",
    "ss": "अकः इदमः इदः आपि विभक्तौ अन",
    "sa": "अककारस्य इदम्-शब्दस्य 'इद्' इत्यस्य तृतीयातः सप्तमी-यावत्सु विभक्तिप्रत्ययेषु परेषु 'अन्' आदेशः भवति । ",
    "sd": "सूत्रार्थज्ञानात् पूर्वम् आदौ अस्मिन् सूत्रे प्रयुक्तानां शब्दानाम् अर्थम् पश्यामः -\r\n1. 'अकः इदमः' इत्युक्ते सः इदम्-शब्दः यस्मिन् ककारः नास्ति । <<अव्ययसर्वनाम्नाम्  अकच् प्राक्टेः>>  [[5।3।71]] अनेन सूत्रेण इदम्-शब्दस्य स्वार्थे 'अकच्' प्रत्ययः विधीयते । एवं क्रियते चेत् 'इदकम्' इति प्रातिपदिकं सिद्ध्यति, यस्मिन् ककारः श्रूयते । अस्य प्रातिपदिकस्य विषये वर्तमानसूत्रस्य प्रसक्तिः नास्ति, अतः अस्मिन् सूत्रे 'अकः' इति निर्दिष्टम् अस्ति ।\r\n2. अस्मिन् सूत्रे प्रयुक्तः 'आप्' अयम् प्रत्याहारः अस्ति ।  तृतीया-एकवचनस्य 'आङ्' इत्यस्मात् सप्तमी-बहुवचनस्य 'सुप्' इति यावत् पञ्चदश-प्रत्ययानाम् निर्देशः 'आप्' इत्यनेन क्रियते ।\r\n\r\nअतः अस्य सूत्रस्य अर्थः अयम् - इदम्-शब्दस्य 'इद्' इत्यस्य  तृतीयातः सप्तमीपर्यन्तं 'अन्' इति आदेशः भवति । परन्तु अकच्-प्रत्ययान्त 'इदकम्' शब्दस्य न भवति । यथा -\r\n\r\n1) इदम् + टा [तृतीयैकवचनस्य प्रत्ययः]\r\n→ इद अ + आ [<<त्यदादीनामः>> [[7।1।102]] इति मकारस्य अकारः]\r\n→ इद + आ [<<अतो गुणे>> [[6।1।97]] इति पररूपः अकारः]\r\n→ अन + आ [<<अनाप्यकः>> [[7।2।112]] इति इद्-इत्यस्य अन्-आदेशः]\r\n→ अन + इन [<<टाङसिङसामिनात्स्याः>> [[7।1।12]] इति टा-प्रत्ययस्य इन-आदेशः]\r\n→ अनेन [<<आद्गुणः>> [[6।1।87]] इति गुण-एकादेशः]\r\n\r\n2) इदम् + ओस्  [स्त्रीलिङ्गे षष्ठीद्विवचनस्य प्रत्ययः]\r\n→ इद अ + ओस् [<<त्यदादीनामः>> [[7।1।102]] इति मकारस्य अकारः]\r\n→ इद + ओस् [<<अतो गुणे>> [[6।1।97]] इति पररूपः अकारः]\r\n→ इद + टाप् + ओस् [<<अजाद्यतष्टाप्>> [[4।1।4]] इति स्त्रीत्वं द्योतयितुम् टाप्-प्रत्ययः]\r\n→ अना + ओस् [<<अनाप्यकः>> [[7।2।112]] इति इद्-इत्यस्य अन्-आदेशः]\r\n→ अने + ओस् [<<आङि चापः>> [[7।3।105]] इत्यनेन आबन्तस्य अङ्गस्य एकारादेशः भवति ]\r\n→ अनयोस् [<<एचोऽयवायावः>> [[6।1।78]] इति अयादेशः]\r\n→ अनयोः [विसर्गनिर्माणम्]\r\n\r\n'इदकम्' शब्दस्य विषये तु अस्य सूत्रस्य प्रसक्तिः नास्ति । यथा -\r\nइदकम् + टा  [तृतीयैकवचनस्य प्रत्ययः]\r\n→ इदक अ + आ  [<<त्यदादीनामः>> [[7।1।102]] इति मकारस्य अकारः]\r\n→ इदक + आ   [<<अतो गुणे>> [[6।1।97]] इति पररूपः अकारः]\r\n→ इमक + आ [<<दश्च>> [[7।2।109]] इति दकारस्य मकारादेशः]  \r\n→ इमक + इन [<<टाङसिङसामिनात्स्याः>> [[7।1।12]] इति टा-इत्यस्य इन-आदेशः]\r\n→ इमकेन [<<आद्गुणः>> [[6।1।87]] इति गुण-एकादेशः]\r\n       \r\n",
    "skn": "346",
    "mskn": "296",
    "sskn": "259",
    "lskn": "275",
    "plskn": "142",
    "lpn": "335",
    "sk": " अककारस्येदम इदोऽन् स्यादापि विभक्तौ । आबिति टा इत्यारभ्य सुपः पकारेण प्रत्याहारः । अनेन ॥",
    "lsk": "अककारस्येदम इदोऽनापि विभक्तौ। आबिति प्रत्याहारः। अनेन॥",
    "balamanorama": "<<अनाप्यकः>> - टादावचि विशेषमाह-अनाप्यकः । अन्,-आपि,-अक इति च्छेदः । न विद्यते क् यस्य सः अक्, तस्य-अकः । ककाररहितस्येत्यर्थः । 'इदमो मः' इत्यत 'इदम' इति, इदोऽय्पुंसी॑त्यत 'इद' इति चानुवर्तते ।अष्टन आ विभक्तौ इत्यतो विभक्ताविति । तदाह — अककारस्येत्यादिना । आपीत्यनेन टाप्डाप्चापां ग्रहणं नेत्याह-आबित्यादिना । 'टा' इत्याकारमारभ्येत्यर्थः । विभक्तावित्यनुवृत्तिसामर्थ्यान्न टाबादिग्रहणमिति भावः । अनेनेति । इदम् आ इति स्थिते त्यदाद्यत्वं पररूपत्वम् । इदोऽनादेशः । अन-आ इति स्थिते इनादेशे गुण इति भावः ।",
    "tattvabodhini": "<<अनाप्यकः>> - अनाप्यकः ।आ॑विति प्रत्याहारो न तु टाप्, विभक्ताविति विशेषणादतो व्याचष्टे — टा इत्यारभ्य सुपः पकारेणोति ।",
    "padamanjari": "",
    "kashika": "इदमः अककारस्य इद्रूपस्य स्थाने अन इत्ययम् आदेशो भवति आपि विभक्तौ परतः। अनेन। अनयोः। अकः इति किम्? इमकेन। इमकयोः। आपि इति प्रत्याहारः तृतीयैकवचनात् प्रभृति सुपः पकारेण।",
    "kashika_nyaas": "   `अनेन` इति। त्यदाद्यत्वे पररूपत्वे च कृत इद्रूपस्यानादेशः, `टाङसिङसामिनात्स्याः`  [[7|1|12]]  इतीनादेशः, `आद्गुणः`  [[6|1|84]] । `अनयोः` इति। `ओसि च`  [[7|3|104]]  इत्येत्वम्, अनादेशः, सुलोपः। `पकारेण` इति। अथ कपः पकारेण कस्मान्न भवति? प्रयोजनाभावात्। ननु चेहेत्यत्र प्राग्दिशीयायां विभक्तौ `हलि लोपः`  [[7|2|113]]  यथा स्यादितीदमस्ति प्रयोजनम्? `इदम इश्`  [[5|3|3]]  इतीशात्र बाधकेन भवितव्यम्। अत्र च `अमेहक्वतिसित्रेभ्यः` (कारिका 4.2.115) इत्यत्र इहेत्यकृतेद्रूपलोपस्य हकारान्तस्येदमो तिर्देशो लिङ्गम्॥",
    "sae": "The 'इद्' part of the word  'इदम्' is converted to अन् when followed by a विभक्तिप्रत्यय of तृतीया to सप्तमी.  But this conversion does not happen if the word इदम् has a ककार in it.",
    "mahabhashyam": "",
    "pradeep": "",
    "video": ""
}
