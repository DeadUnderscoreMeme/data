{
    "i": "72117",
    "an": "अचः$72115##वृद्धिः$72114##ञ्णिति$72115",
    "ad": "अङ्गस्य$6$4$1",
    "ss": "अङ्गस्य अचामादेः अचः णिति ञिति तद्धितेषु वृद्धिः ",
    "sa": "णित् / ञित्-तद्धित-प्रत्यये परे अङ्गस्य आदि-स्वरस्य वृद्धिः भवति । ",
    "sd": "यदि कस्मिंश्चित् तद्धित-प्रत्यये णकारः ञकारः वा इत्संज्ञकः अस्ति, तर्हि तस्मिन् प्रत्यये परे अङ्गस्य प्रथमः यः अच्-वर्णः, तस्य वृद्धिः भवति ।  उदाहरणानि एतानि - \n\n1. दक्ष + इञ् [<<तस्यापत्यम्>> [[4|1|92]] अस्मिन् अर्थे <<अत इञ्>> [[4|1|95]] इति इञ्-प्रत्ययः]\n→ दाक्ष इञ् [<<तद्धितेष्वचामादेः>> [[7|2|117]] इति ञित्-प्रत्यये परे आदिवृद्धिः । इत्युक्ते,  अङ्गस्य आदिवर्णः यः अकारः, तस्य वृद्धिः आकारः]\n→ दक्ष् + इञ् [<<यस्येति च>> [[6|4|148]] इति अङ्गस्य अकारस्य लोपः]\n→ दाक्षि \n\n2. शीत + ष्यञ्  [<<वर्णदृढादिभ्यः ष्यञ् च>> [[5।1।123]] इति ष्यञ्-प्रत्ययः]\n→ शैत + य [<<तद्धितेष्वचामादेः>> [[7|2|117]] इति ञित्-प्रत्यये परे आदिवृद्धिः । ईकारस्य वृद्धिः ऐकारः]             \n→ शैत् + य [<<यस्येति च>> इति अकारलोपः]\n→ शैत्य   \n\n3. उपगु + अण् [<<तस्यापत्यम् >> [[4|1|92]] इति अण्-प्रत्ययः]\n→ औपगु अ [<<तद्धितेष्वचामादेः>> [[7|2|117]] इति आदिवृद्धिः । उकारस्य वृद्धिः औकारः]   \n→ औपगो अ [<<ओर्गुणः>> [[6|4|146]] इत्यनेन उकारस्य गुणः ओकारः]\n→ औपगव [<<एचोऽयवायावः>> [[6।1।78]] इति अव्-आदेशः]\n\n4. सोम + ट्यण् [<<सास्य देवता>> [[4।2।24]] अस्मिन् अर्थे <<सोमाट् ट्यण्>> [[4।2।30]] इति ट्यण्-प्रत्ययः]\n→ सौम + य [<<तद्धितेष्वचामादेः>> [[7|2|117]] इति ञित्-प्रत्यये परे आदिवृद्धिः । ओकारस्य वृद्धिः औकारः]  \n→ सौम् + य   [<<यस्येति च>> इति अकारलोपः]\n→ सौम्य \n      \nज्ञातव्यम्  -  अस्मिन् सूत्रे 'अङ्गस्य आदिस्वरस्य वृद्धिः भवति' इति निर्दिष्टमस्ति, तथा च 'अचः' इत्यपि अनुवर्तते,  अतः <<इको गुणवृद्धी>> [[1|1|3]] इत्यस्य प्रयोगः अत्र न भवति ।",
    "skn": "1075",
    "mskn": "1443",
    "sskn": "623",
    "lskn": "932",
    "plskn": "210",
    "lpn": "1329",
    "sk": "ञिति णिति च प्रत्यये परेऽचामादेरचो वृद्धिः स्यात् ॥",
    "lsk": "ञिति णिति च तद्धितेष्वचामादेरचो वृद्धिः स्यात् । यस्येति च । पौर्वशालः ॥ पञ्च गावो धनं यस्येति त्रिपदे बहुव्रीहौ । <<द्वन्द्वतत्पुरुषयोरुत्तरपदे नित्यसमासवचनम् >> (वार्त्तिकम्)॥",
    "balamanorama": "<<तद्धितेष्वचामादेः>> - तद्धितेष्वचामादेः ।अचोञ्णिती॑त्यनुवर्तते ।मृजेर्वृद्धि॑रित्यतो वृद्धिरिति च ।अचा॑मिति निर्धारणषष्ठी । तदाह — ञितीति ।",
    "tattvabodhini": "<<तद्धितेष्वचामादेः>> - तद्धितेष्व । अचां मध्ये आदिरजेवेतिअचोऽञ्णिती॑ति सूत्रदच इत्यनुवर्तत इत्याशयेन व्याचष्टे — अचेति । वृद्धिः स्यादिति ।मृजेर्वृद्धि॑रित्यतोऽनुवर्तत इति भावः ।",
    "padamanjari": "  नाडायनः, चारायण इति । नडादिभ्यः फक् । आक्षिकः, शालाकिक इति । दीव्यत्यर्थे ठक् ॥",
    "kashika": "तद्धिते ञिति णिति च प्रत्यये परतो ऽङ्गस्य अचामादेः अचः स्थाने वृद्धिर् भवति। गार्ग्यः। वात्स्यः। दाक्षिः। प्लाक्षिः। णिति औपगवः। कापटवः। त्वाष्ट्रः, जागतः इत्यत्र अचामादेर् वृद्धिरन्त्योपधालक्षणां वृद्धिं बाधते।",
    "kashika_nyaas": "   `अचाम्` इति निर्धारणे षष्ठी। `अचामादेरचः स्थाने` इति। ननु चेक्परिभावोपस्थानादिक एव स्थाने वृद्ध्या भवितव्यम्, तस्मादिकः स्थान इत्येवं वक्तव्यम्, न त्वचः स्थान इति? एवं मन्यते - `अचो ञ्णिति`  [[7|2|115]]  इत्यतः स्थानिनिर्देशार्थं द्वितीयमज्ग्रहणमनुवर्तते, तेन यथा `अचो ञ्णिति`  [[7|2|115]]  इत्यत्र स्थानिनिर्देशादिक्परिभाषा नोपतिष्ठते, तथेहापीत्यदोषः। `गार्ग्यः, वात्स्यः` इति। `गर्गादिभ्यो यञ्`  [[4|1|105]] । `दाक्षिः, प्लाक्षिः` इति। `अत इञ्`  [[4|1|95]] । `औपगवः, कापटवः` इति। प्राग्दीव्यतीयोऽण्?  [[4|1|83]] ।अथ त्वाष्ट्रः, जागत इत्यतर त्वष्टृजगद्भ्यां `तस्येवम्`  [[4|3|120]]  इत्यणि कृते यथाक्रमं `अचो ञ्णिति`  [[7|2|115]]  इत्यज्लक्षणा वृद्धिः प्राप्नोति, `अत उपधायाः`  [[7|2|116]]  इत्युपधालक्षणा वृद्धिः कस्मान्न भवति? इत्याह - `अचामादेर्वृद्धिरन्त्योपधावृर्द्धि बाधते` इति। कथं पुनरन्यस्योच्यमानाऽन्यस्य बाधिका स्यात्? ज्ञापकात्। यदयमनुशतिकादिषु पुष्करसच्छब्दं पठति, तज्ज्ञापयति - यत्रादिवृद्धिस्तत्रान्या वृद्धिर्न भवतीति। तस्यानुशतिकादिषु पाठस्यैतत्? प्रयोजनम् - उभयपदवृद्धिर्यथा स्यात्, पुष्करसदोऽपत्यं पौष्करसादिरिति। `बाहवादिभ्यश्च`  [[4|1|96]]  इतीञ्। यदि चादिवृद्धिरन्यस्या वृद्धेर्बाधिका न स्यात्, उपधालक्षणेनैव वृद्धेः सिद्धत्वात्? पौष्करसादिशब्दस्य, पुष्करसच्छब्दोऽनुशतिकादिषु न पठएत। पश्यत्याचार्यः - यत्रादिपदवृद्धिस्तत्रान्या वृद्धिर्न भवतीति; यतोऽनुशतिकादिषु पुष्करसच्छब्दं पठति। ननु ठगर्थस्तत्र पठः, तत्र ह्रुपधालक्षणा वृद्धिर्न प्राप्नोतीति ठकोऽञ्णित्त्वात् - पुष्करसदा चरतीति पौष्करसादिक इति? नैतदस्ति; यदि पुष्करसच्छब्दाच्चरत्यर्थे ठगुत्पद्यते। कस्मात्? पुनर्नोत्पद्यते? अनभिधानात्। अभिधानलक्षणा हि कृत्तद्धितसमासा भवन्तीति। तस्माज्ज्ञापक एवानुशतिकादिषु पाठः पुष्करसच्छब्दस्य॥",
    "sae": "When followed by a णित् / ञित् तद्धित-प्रत्यय, the आदि-स्वर of the अङ्ग undergoes a वृद्धि.",
    "mahabhashyam": " तद्धितेष्वचामादेः अज्ग्रहणं कर्तव्यम् ॥ ननु च क्रियत एव(2) ॥ द्वितीयं कर्तव्यं, - यथाऽचामादिग्रहणमज्विशेषणं विज्ञायेत - अचामादेरचःथ्द्य;ति ॥ अथाऽक्रियमाणेऽज्ग्रहणे कस्याऽचामादिग्रहणं विशेषणं स्यात् ? ॥ इग्विशेषणमित्याह,  - अचामादेरिक इति ॥ तत्र को दोषः ? ॥ इहैव स्यात् - ऐतिकायनः औपगवः । इह न स्यात्  - गार्ग्यो वात्स्य इति ॥ तत्तर्ह्यज्ग्रहणं कर्तव्यम् ? ॥ न कर्तव्यम् । प्रकृतमनुववर्तते ॥ क्व प्रकृतम् ? ॥ अचो ञ्ञ्णितीति ॥ यदि तदनुवर्ततेऽत उपधाया अचश्चेति अज्मात्रस्य उपधाया वृद्धिः प्रसज्येत - भेदकः(3) छेदक इति ॥ अकारेण तपरेणाऽचं विशेषयिष्यामः  - अचोऽतःथ्द्य;ति ॥ इहेदानीमच इत्यनुवर्तते अतःथ्द्य;ति निवृत्तम् । अथवा - ॥ मण्डूकगतयोऽधिकाराः(4) ॥ तद्यथा मण्डूका उत्प्लुत्योत्प्लुत्य गच्छन्ति तद्वदधिकाराः ॥ अथ वैकयोगः करिष्यते अचो ञ्ञ्णित्यत उपधायाः (ःथ्द्य;ति(1)) । ततः - तद्धितेष्वचामादेरिति । न चैकयोगेऽनुवृत्तिर्भवति ॥ तद्धितेष्वचामादिवृद्धावन्त्योपधलक्षणप्रतिषेधः ॥ तद्धितेष्वचामादिवृद्धावन्त्योपधलक्षणाया वृद्धेः प्रतिषेधो वक्तव्यः । क्रौष्ट्रः । जागत इति ॥ ननु चाऽचामादिवृद्धिरन्त्योपधालक्षणां वृद्धिं बाधिष्यते ॥ कथमन्यस्योच्यमानाऽन्यस्य बाधिका स्यात् ? ॥ असति खल्वपि संभवे बाधनं भवति,अस्ति च संभवो यदुभयं स्यात् ॥ लोकविज्ञानात्सिद्धम् ॥ सत्यपि संभवे बाधनं भवति । तद्यथा- दधि ब्राह्मणेभ्यो(3) दीयतां तक्रं कौण्डिन्यायेति सत्यपि संभवे दधिदानस्य तक्रदानं निवर्तकं भवति, एवमिहापि सत्यपि संभवेऽचामादिवृद्धिरन्त्योपधलक्षणां(2) वृद्धिं बाधिष्यते ॥ विषम उपन्यासः । नाप्राप्ते दधिदाने तक्रदानमारभ्यते तत्प्राप्ते आरभ्यमाणं बाधकं भविष्यति, इह पुनरप्राप्तायामन्त्योपधालक्षणायां(2) वृद्धावचामादिवृद्धिराभ्यते - सुश्रुत्सौश्रुत इति ॥ पुष्करसद्ग्रहणाद्वा ॥ अथ वा यदयमनुशतिकादिषु पुष्करसच्छब्दं पठति तज्ज्ञापयत्याचार्योऽचामादिवृद्धावन्त्योपधालक्षणा वृद्धिर्न भवतीति ॥ इति श्रीमद्भगवत्पतञ्ञ्जलिविरचिते व्याकरणमहाभष्ये सप्तमाध्यायस्य द्वितीये पादे द्वितीयमाह्निकम् ॥ पादश्च समाप्तः ॥ ",
    "pradeep": "",
    "video": "",
    "lsk_chapter": "39"
}