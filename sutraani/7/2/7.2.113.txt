{
    "i": "72113",
    "an": "विभक्तौ$72084##इदमः$72108##इदः$72111",
    "ad": "अङ्गस्य$6$4$1",
    "ss": "अकः इदमः इदः आपि हलि विभक्तौ लोपः",
    "sa": "अककारान्त-इदम्-शब्दस्य 'इद्' इत्यस्य तृतीयातः सप्तमी-यावत्सु हलादिप्रत्ययेषु  परेषु लोपः भवति ।",
    "sd": "सूत्रार्थज्ञानात् पूर्वम् आदौ अस्मिन् सूत्रे प्रयुक्तानां शब्दानाम् अर्थम् पश्यामः -\n1. 'अकः इदमः' इत्युक्ते सः इदम्-शब्दः यस्मिन् ककारः नास्ति । <<अव्ययसर्वनाम्नाम् अकच् प्राक्टेः>> [[5|3|71]] अनेन सूत्रेण इदम्-शब्दस्य स्वार्थे 'अकच्' प्रत्ययः विधीयते । एवं क्रियते चेत् 'इदकम्' इति प्रातिपदिकं सिद्ध्यति, यस्मिन् ककारः श्रूयते । अस्य प्रातिपदिकस्य विषये वर्तमानसूत्रस्य प्रसक्तिः नास्ति, अतः अस्मिन् सूत्रे 'अकः' इति निर्दिष्टम् अस्ति ।\n2. अस्मिन् सूत्रे प्रयुक्तः 'आप्' अयम् प्रत्याहारः अस्ति । तृतीया-एकवचनस्य 'आङ्' इत्यस्मात् सप्तमी-बहुवचनस्य 'सुप्' इति यावत् पञ्चदश-प्रत्ययानाम् निर्देशः 'आप्' इत्यनेन क्रियते ।\n\nअतः अस्य सूत्रस्य अर्थः अयम् - इदम्-शब्दस्य 'इद्' इत्यस्य तृतीयातः सप्तमीपर्यन्तं हलादौ विभक्तौ परे लोपः भवति । <<अनाप्यकः>> [[7।2।112]] इत्यनेन निर्दिष्टस्य 'अन्' आदेशस्य अयम् अपवादः । उदाहरणानि एतानि -\n\n1) इदम् + भ्याम्\n→ इद अ + भ्याम् [<<त्यदादीनामः>> [[7|1|102]] इति मकारस्य अकारः]\n→ इद + भ्याम् [<<अतो गुणे>> [[6|1|97]] इति पररूपः अकारः] \n→ अ + भ्याम् [<<अनाप्यकः>> [[7।2।112]] इत्यनेन इद्-इत्यस्य अन्-आदेशे प्राप्ते अपवादत्वेन <<हलि लोपः>> [[7।2।113]] इत्यनेन इद्-इत्यस्य लोपः भवति ]\n→ आभ्याम् [<<सुपि च>> [[7।3।102]] इति अङ्गस्य दीर्घः]\n\n2) इदम् + ङे [स्त्रीलिङ्गस्य चतुर्थ्येकवचनम्]\n→ इद अ + ए [<<त्यदादीनामः>> [[7|1|102]] इति मकारस्य अकारः]\n→ इद + ए [<<अतो गुणे>> [[6|1|97]] इति पररूपः अकारः]                         \n→ इद् + टाप् + ए [<<अजाद्यतष्टाप्>> [[4|1|4]] इति स्त्रीत्वं द्योतयितुम् टाप्-प्रत्ययः]  \n→ इद् अ स्याट् ए [<<सर्वनाम्नः स्याड्ढ्रस्वश्च>> [[7।3।114]] इति स्याट्-आगमः, अङ्गस्य ह्रस्वादेशः]    \n→  अ स्या ए [<<अनाप्यकः>> [[7।2।112]] इत्यनेन इद्-इत्यस्य अन्-आदेशे प्राप्ते अपवादत्वेन <<हलि लोपः>> [[7।2।113]] इत्यनेन इद्-इत्यस्य लोपः भवति ]\n→ अ स्यै [<<वृद्धिरेचि>> [[6।1।88]] इति वृद्धि-एकादेशः]\n→ अस्यै \n\n3) इदम् + ङसिँ [पञ्चमी-एकवचनस्य प्रत्ययः]\n→ इद अ + अस् [<<त्यदादीनामः>> [[7|1|102]] इति मकारस्य अकारः]\n→ इद + अस्  [<<अतो गुणे>> [[6|1|97]] इति पररूपः अकारः]       \n→ इद + स्मात् [<<ङसिङ्योः स्मात्स्मिनौ>> [[7।1।15]] इति ङसिँ-प्रत्ययस्य स्मात्-आदेशः]\n→ अ + स्मात् [<<अनाप्यकः>> [[7।2।112]] इत्यनेन इद्-इत्यस्य अन्-आदेशे प्राप्ते अपवादत्वेन <<हलि लोपः>> [[7।2।113]] इत्यनेन इद्-इत्यस्य लोपः भवति ]\n→ अस्मात् \n\n4) इदम् + भ्यस् [स्त्रीलिङ्गस्य पञ्चम्यीबहुवचनम्]\n→ इद अ + भ्यस् [<<त्यदादीनामः>> [[7|1|102]] इति मकारस्य अकारः]\n→ इद + भ्यस्  [<<अतो गुणे>> [[6|1|97]] इति पररूपः अकारः]       \n→ इद + टाप् + भ्यस् [<<अजाद्यतष्टाप्>> [[4|1|4]] इति स्त्रीत्वं द्योतयितुम् टाप्-प्रत्ययः]  \n→ अ + आ + भ्यस् [<<अनाप्यकः>> [[7।2।112]] इत्यनेन इद्-इत्यस्य अन्-आदेशे प्राप्ते अपवादत्वेन <<हलि लोपः>> [[7।2।113]] इत्यनेन इद्-इत्यस्य लोपः भवति ]\n→ आ + भ्यस् [<<अकः सवर्णे दीर्घः>> [[6।1।101]] इति सवर्णदीर्घः]\n→ आभ्यः [विसर्गनिर्माणम्]\n\nज्ञातव्यम् - \n1. <ऽनानर्थके  अलोऽन्त्यविधिः अनभ्यासविकारे अनभ्यासविकारेऽ> इति काचन परिभाषा अस्ति । अस्याः सामान्यः अर्थः अयम् - यत्र स्थानीः षष्ठ्यन्तम् अनर्थकम् पदम् अस्ति, तत्र <<अलोऽन्त्यस्य>> [[1।1।52]] अस्य प्रयोगः न भवति । अतः अत्र 'इद्' इत्यत्र सम्पूर्णशब्दस्य  लोपः भवति, न हि केवलस्य अन्तिम-दकारस्य ।\n2. 'इदकम्' शब्दस्य विषये तु अस्य सूत्रस्य प्रसक्तिः नास्ति । यथा -\nइदकम् + भ्याम्   [तृतीयैकवचनस्य प्रत्ययः]\n→ इदक अ +  भ्याम् [<<त्यदादीनामः>> [[7|1|102]] इति मकारस्य अकारः]\n→ इदक +  भ्याम् [<<अतो गुणे>> [[6|1|97]] इति पररूपः अकारः]  \n→ इमक +  भ्याम् [<<दश्च>> [[7|2|109]] इति दकारस्य मकारादेशः] \n→ इमकाभ्याम् [<<सुपि च>> [[7।3।102]] इति गुण-एकादेशः]\n",
    "skn": "347",
    "mskn": "297",
    "sskn": "260",
    "lskn": "276",
    "plskn": "143",
    "lpn": "336",
    "sk": " अककारस्येदम इदो लोपः स्यादापि हलादौ ॥<!नानर्थकेऽलोन्त्यविधिरनभ्यासविकारे !> (वार्तिकम्) ॥ ",
    "lsk": "अककारस्येदम इदो लोप आपि हलादौ। नानर्थकेऽलोऽन्त्यविधिरनभ्यासविकारे॥",
    "balamanorama": "<<हलि लोपः>> - भ्यामादौ त्यदाद्यत्वे पररूपे च कृते 'अनाप्यकः' इति प्राप्ते-हलि लोपः । 'आप्यक' इति पूर्व सूत्रादनुवर्तते । 'इदमो मः' इत्यत 'इदम' इतिइदोऽय् पुंसी॑त्यत 'इद' इति 'अष्टनः' इत्यतो विभक्ताविति चानुवर्तते । हलीति विभक्तिविशेषणं । तदादिविधिः । तदाह-अककारस्येत्यादिना । अलोऽन्त्यपरिभाषया इदो दकारस्य लोपमाशङ्क्याह — नानर्थक इति । परिभाषेयमुपधासंज्ञासूत्रे भाष्ये स्थिता । इदम्शब्दे इदित्यस्यानर्थकत्वात्तदन्तस्येति न लभ्यते । ततश्च इदित्यस्य कृत्स्नस्यैव लोप इति भावः । अनभ्यासविकार इत्यनुक्तौ विभर्तीत्यादौमृञामित्, अर्तिपिपत्र्योश्चे॑तीत्त्वं कृत्स्नस्याभ्यासस्य स्यात् । द्वित्वे सति समुदायस्यैवार्थवत्त्वात् । 'हलि लोप' इत्यत्र लोपग्रहणपनीय 'हल्य' शित्येव सूत्रयितुमुचितम्, शित्त्वादिदः कृत्स्नस्याकारे पररूपेसुपि चे॑ति दीर्ङे आभ्यामित्यादिसिद्धेः ।",
    "tattvabodhini": "<<हलि लोपः>> - नानर्थकेऽलोन्त्यविधिरिति । नन्वेवंबिभर्ति॒॑पिपर्ती॑त्यादौभृञामित्॒अर्तिपिपत्र्योश्चे॑तीत्त्वं सर्वस्याऽभ्यासस्य स्यात्, द्वित्वाऽभावे केवलस्याऽर्थवत्त्वेऽपि द्वित्वे सति समुदायस्यैवाऽर्थवत्त्वादित्याशङ्कायामाह — अनभ्यासविकार इति ।",
    "padamanjari": "  अन्ग्रहणमनुवर्तत इति । यद्यपि तत्प्रथमान्तम्, तथापि हलीति सप्तम्या तस्य षष्ठी प्रकल्प्यते ॥",
    "kashika": "हलादौ विभक्तौ परतः इदमो ऽककारस्य इद्रूपस्य लोपो भवति। आभ्याम्। एभिः। एभ्यः। एषाम्। एषु। नानर्थके ऽलोन्त्यविधिः इति सर्वस्य अयम् इद्रूपस्य लोपः। अथ वा न अयम् इल्लोपः। अनाप्यकः [[7|2|112]] इति अङ्ग्रहणम् अनुवर्तते।",
    "kashika_nyaas": "   पूर्वेणानादेशे प्राप्ते हलादाविद्रूपस्य लोपो विधीयते। `आभ्याम्` इति। त्यदद्यत्वम्; अतो गुणे  [[6|1|94]]  पररूपत्वम्, `सुपि ;ट  [[7|3|102]]  इति दीर्घत्वञ्च। अथालोऽन्त्यपरिभाषया [[1|1|52]] न्त्यस्यायं लोपः कस्मान्न भवति? इत्याह - `नानर्थके` इत्यादि। अभ्युपेत्यानर्थकेऽलोऽन्त्यविधिं परिहारान्तरमाह - `अथ वा` इत्यादि। न चाल्ग्रहणं कत्र्तव्यम्, यतस्तदनुवत्र्तते? इत्यत आह - `अनाप्यकः` इत्यादि। यद्यपि तत्र प्रथमानिर्दिष्टम्, षष्ठीनिर्दिष्टेन चेहार्थः, तथापि हलीति सप्तमी अन्निति षष्ठीत्वं प्रकल्पयिष्यति; `तस्मिन्निति निर्द्दिष्टे पूर्वस्य`  [[1|1|65]]  इति वचनात्। एवं परिहारो भाष्यकारमतेन बोद्धव्यः; अस्याः परिभाषया अनङ्गीकरणात्। अत्र दर्शने तु त्रयाणामकराणां पररूपमेकादेशं कृत्वा दीर्घत्वादि विधेयम्॥",
    "sae": "The 'इद्' part of the word 'इदम्' is removed when followed by a हलादि विभक्तिप्रत्यय of तृतीया to सप्तमी. But this conversion does not happen if the word इदम् has a ककार in it.",
    "mahabhashyam": "",
    "pradeep": "",
    "video": ""
}
