{
    "i": "71017",
    "an": "अतः$71009##सर्वनाम्नः$71014",
    "ad": "अङ्गस्य$6$4$1",
    "ss": "अतः सर्वनाम्नः अङ्गात् जसः शी",
    "sa": "सर्वनामशब्दस्य अदन्तात् अङ्गात् परस्य जस्-प्रत्ययस्य शी-आदेशः भवति । ",
    "sd": "सर्वनामसंज्ञकः यः अदन्तः शब्दः, तस्मात् परस्य जस्-प्रत्ययस्य 'शी' आदेशः भवति । \n                 \n1) सर्व + जस् [प्रथमाबहुवचनस्य प्रत्ययः]\n→ सर्व + शी [<<जसः शी>> [[7।1।17]] इति जस्-प्रत्ययस्य शी-आदेशः]\n→ सर्व + ई [<<लशक्वतद्धिते>> [[1।3।8]] इति शकारस्य इत्संज्ञा]\n→ सर्वे [<<आद्गुणः>> [[6।1।87]] इति गुण-एकादेशः]\n\n2) तत् + जस् [प्रथमाबहुवचनस्य प्रत्ययः]\n→ त अ अस् [<<त्यदादीनामः>> [[7|2|102]] इत्यनेन तकारस्य अकारादेशः]\n→ त अस्   [<<अतो गुणे>> [[6|1|97]] इति पररूप-एकादेशः]\n→ त शी [<<जसः शी>> [[7।1।17]] इति जस्-प्रत्ययस्य शी-आदेशः]\n→ त ई [<<लशक्वतद्धिते>> [[1।3।8]] इति शकारस्य इत्संज्ञा]\n→ ते  [<<आद्गुणः>> [[6।1।87]] इति गुण-एकादेशः]\n\nप्रश्नः 1 - जस्-प्रत्यस्यय 'शी' इति सर्वादेशः कथं भवति ?\nउत्तरम् - 'शी' इति अनेकाल् आदेशः अस्ति अतः अनेकाल्त्वात् <<अनेकाल्शित्सर्वस्य>> [[1।1।55]] इत्यनेन जस्-प्रत्ययस्य 'शी' इति सर्वादेशः भवति ।\nप्रतिप्रश्नः - परन्तु 'शी' इत्यत्र शकारः <<लशक्वतद्धिते>> [[1।3।8]] इत्यनेन  इत्संज्ञकः भवति किल? अतः अत्र सर्वादेशः 'शित्त्वात्' भवेत्, न हि 'अनेकाल्त्वात्' ।\nउत्तरम् - 'शी' इत्यत्र <<लशक्वतद्धिते>> [[1।3।8]] इत्यनेन शकारस्य इत्संज्ञा तदा एव भवितुमर्हति यदा 'शी' आदेशः 'प्रत्ययत्वं' प्राप्नोति (यतः <<लशक्वतद्धिते>> [[1।3।8]] इत्यनेन प्रत्ययस्यैव आदिस्थस्य शकारस्य लोपः भवति, अन्येषाम् शकारस्य न) । परन्तु शी-आदेशः यावत् जस्-इत्यस्य स्थाने न विधीयते, तावत् तस्य 'प्रत्यय'संज्ञा अपि न भवितुमर्हति । इत्युक्ते, प्रारम्भे 'शी' इति यत्र विधानं क्रियते तत्र शकारस्य इत्संज्ञा नैव भवति । अतः अस्यामवस्थायाम् 'शी' इति अनेकाल् एव मन्तव्यः । अयमनेकाल्-आदेशः जस्-इत्यस्य स्थाने यदा सर्वादेशरूपेण विधीयते, तदा स्थानिवद्भावेन शी-इत्यत्र 'प्रत्यय' इति संज्ञा भवति  । तदनन्तरमेव शकारस्य  <<लशक्वतद्धिते>> [[1।3।8]] इत्यनेन इत्संज्ञा भवितुमर्हति । अतः प्रारम्भे सर्वादेशविधानम् तु अनेकाल्त्वात् एव भवति, शित्त्वात् न ।                                                                      \n                              \nप्रश्नः 2 -  अस्मिन् सूत्रे 'शी' इति दीर्घः आदेशः किमर्थम् कृतः अस्ति? ह्रस्वादेशं कुर्मश्चेदपि अयमेव रूपम् सिद्ध्येत् किम्?\nउत्तरम् - अत्र कृतः दीर्घादेशः अग्रिमसूत्रार्थमस्ति । <<नपुंसकाच्च>> [[7।1।19]] अस्मिन् सूत्रे वर्तमानसूत्रात् 'शी' इति अनुवर्तते, तत्र 'वारिणी', 'मधुनी' एतानि रूपाणि कर्तुम् दीर्घादेशः आवश्यकः अस्ति । अतः अत्र दीर्घादेशविधानं क्रियते ।                          \n\nप्रश्नः 3 - स्त्रीलिङ्गवाचिनां शब्दानां विषये अस्य सूत्रस्य प्रसक्तिः किमर्थं न स्यात्? \nउत्तरम्  - अत्र 'अतः' इत्यत्र तपरकरणम् कृतमस्ति, अतः आकारान्त-स्त्रीलिङ्गशब्दानाम् विषये अयमादेशः न भवति । यथा - सर्वा + जस् = सर्वाः ।\n",
    "sk": " अदन्तत्सर्वनाम्नः परस्य जसः शी स्यात् । अनेकाल्त्वात्सर्वादेशः । नचाऽर्वणस्तृ इत्यादाविव [(परिभाषा - )नानुबन्धकृतमनेकाल्त्वम् इति वाच्यम्] । सर्वादेशत्वात्प्रागित्संज्ञायां एवाऽभावात् । सर्वे ॥",
    "lsk": "अदन्तात्सर्वनाम्नो जसः शी स्यात्। अनेकाल्त्वात्सर्वादेशः। सर्वे॥",
    "balamanorama": "<<जसः शी>> - युष्मदस्मदोः षष्ठी । षष्ठआदिविशिष्योरिति । षष्ठीचतुर्थीद्वितीयाभिः सह तिष्ठत इति षष्ठीचतुर्थीद्वितीयास्थौ, तयोरिति विग्रहः । षष्ठआदिविशिष्टयोरिति यावत् । षष्ठीचतुर्थीद्वितीयासु परतस्तिष्टत इति विग्रहस्तु न भवति,पदस्ये॑त्यधिकारविरोधात् । पदस्येत्यनुवृत्तं हि द्विवचनेन विपरिणतं षष्ठीचतुर्थीद्वितीयास्थयोरित्यस्य विशेषणम् । न हि षष्ठआदिविभक्तिषु परतः पत्वमस्ति । भ्यामादौ तत्सत्त्वेऽपि तदितरत्र द्वितीयादौ तदभावात् । स्थग्रहणस्य तु प्रयोजनं मूल एव वक्ष्यते । ",
    "tattvabodhini": "<<जसः शी>> - जसः शी । दीर्घोच्चारणमुत्तरार्थं-वारिणी मधुनी । अनेकाल्त्वादिति । न तु शित्त्वादिति भावः । इत्संज्ञाया एवाभावादिति ।तृ॑इत्यत्रोपदेशकाल एव ऋकारस्येत्संज्ञा, शीभावस्य तु सर्वादेशत्वानन्तरं स्थानिवत्त्वेन प्रत्ययत्वे लब्धेलशक्वतद्धिते॑ इति प्रत्ययादेःशस्येत्संज्ञेति दृष्टान्तदार्ष्टान्तिकयोर्वैषम्यमिति भावः ।",
    "padamanjari": "  दीर्घोच्चारणमुतरार्थमिति । खथैह त्वत इत्यधिकाराद् गुणेन भवितव्यमिति, ह्रस्वेऽपि सिद्धम् । न च सर्वे च्छत्रिण इत्यत्र षत्वतुकोरसिद्धः इत्येकादेशस्यासिद्धत्वाद् ह्रस्वाश्रयस्य नित्यस्य तुकः प्रसङ्गः, तत्र हि पदान्तपदाद्योर्य एकादेशस्तस्यैवासिद्धत्वम् ॥",
    "kashika": "अकारान्तात् सर्वनाम्नः उत्तरस्य जसः शी इत्ययमादेशो भवति। सर्वे। विश्वे। ये। के। ते। दीर्घोच्चारणमुत्तरार्हम्। त्रपुणी। जतुनी।",
    "kashika_nyaas": "   युष्मदस्मदोः षष्ठी। षष्ठआदिविशिष्योरिति। षष्ठीचतुर्थीद्वितीयाभिः सह तिष्ठत इति षष्ठीचतुर्थीद्वितीयास्थौ, तयोरिति विग्रहः। षष्ठआदिविशिष्टयोरिति यावत्। षष्ठीचतुर्थीद्वितीयासु परतस्तिष्टत इति विग्रहस्तु न भवति, `पदस्ये`त्यधिकारविरोधात्। पदस्येत्यनुवृत्तं हि द्विवचनेन विपरिणतं षष्ठीचतुर्थीद्वितीयास्थयोरित्यस्य विशेषणम्। न हि षष्ठआदिविभक्तिषु परतः पत्वमस्ति। भ्यामादौ तत्सत्त्वेऽपि तदितरत्र द्वितीयादौ तदभावात्। स्थग्रहणस्य तु प्रयोजनं मूल एव वक्ष्यते।",
    "sae": "The जस्-प्रत्यय attached to an अदन्त सर्वनाम get an आदेश शी.",
    "mahabhashyam": " जसः शी  जश्शसोः शिः किमर्थं शीभावः शिभावश्चोच्यते, न शिभाव एवोच्येत ? ॥ का रूपसिद्धिः  -  ते ये के ॥ आद्गुणेन सिद्धम् ॥ नैवं शक्यम् - ःथ्द्य;ह हि त्रपुणी जतुनी, दीर्घश्रवणं न स्यात् ॥ एवं तर्हि शीभाव एवोच्येत(2) ॥ नैवं शक्यम् । इह हि कुण्डानि वनानि इति ह्रस्वस्य श्रवणं(3) न प्रसज्येत । तस्माच्छीभावः शिभावश्च ॥ ( जसः शी ) ॥ ",
    "pradeep": "",
    "video": ""
}
