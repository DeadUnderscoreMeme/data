{
    "i": "71063",
    "an": "अचि$71061##नुम्$71058",
    "ad": "अङ्गस्य$6$4$1",
    "ss": "रभेः अ-शप्-लिटोः अचि नुम्",
    "sa": "रभ्-धातोः शप्-प्रत्ययं लिट्-लकारं च विहाय अन्येषां विषये अजादिप्रत्यये परे नुमागमः भवति । ",
    "sd": "रभँ (राभस्ये) अयम् भ्वादिगणस्य आत्मनेपदी धातुः । अयं धातुः प्रायः आङ्-उपसर्गेण सह प्रयुज्यते । अस्य धातोः विषये अजादिप्रत्यये परे वर्तमानसूत्रेण नुमागमः भवति । परन्तु शप्-विकरणप्रत्यये परे, लिट्-लकारस्य विषये च अयं नुमागमः न क्रियते ।\n\n1) आ + रभ् धातोः घञ्-प्रत्यये परे प्रक्रिया -\nआ + रभ् + घञ् [<<भावे>> [[3।3।18]] इति घञ्]\n--> आ + रभ् + अ [इत्संज्ञालोपः]\n--> आ + र नुम् भ् + अ [<<रभेरशब्लिटोः>> [[7।1।63]] इत्यनेन अचि परे रभ्-धातोः नुमागमः]\n--> आ र न् भ् अ [इत्संज्ञालोपः]\n--> आरंभ [<<नश्चापदान्तस्य झलि>> [[8।3।24]] इति अनुस्वारः]\n--> आरम्भ [<<अनुस्वारस्य ययि परसवर्णः>> [[8।4।58]] इति परसवर्णः]\n                                 \n2) आ + रभ् इत्यस्य लट्-लकारस्य प्रथमपुरुषैकवचनम् - \nआ + रभ् + लट् [<<वर्तमाने लट्>> [[3|2|123]] इति लट्]\n→ आ + रभ् + त [<<तिप्तस्..>> [[3|4|78]] इत्यनेन आत्मनेपदस्य प्रथमपुरुषैकवचनस्य विवक्षायाम् 'त' प्रत्ययः]\n→ आ + रभ् + शप् + त [<<कर्तरि शप्>> [[3|1|68]] इति औत्सर्गिकम् विकरणम् शप् । शप्-प्रत्ययस्य उपस्थितौ <<रभेरशब्लिटोः>> [[7।1।63]] इत्यस्य प्रसक्तिः नास्ति, अतः नुमागमः न भवति ।]           \n→ आ + रभ् + अ + ते [<<टित आत्मनेपदानां टेरे>> 3|4|79 इति एकारः]\n--> आरभते \n\n3) आ  + रभ् इत्यस्य लिट्-लकारस्य प्रथमपुरुषैकवचनम् -\nआ + रभ्  + लिट् [<<परोक्षे लिट्>> [[3|2|115]] इति लिट्]\n→ आ + रभ्  + रभ् +  लिट् [<<लिटिधातोरनभ्यासस्य>> [[6|1|8]] इति द्वित्वम्]\n→  आ + र  + रभ्  + लिट् [<<हलादि शेषः>> [[7|4|60]] इति अभ्यासस्य भकारलोपः]\n→ आ + र रभ्  + त [<<तिप्तस्झि...>> [[3|4|78]] इति प्रथमपुरुषैकवचनस्य त-प्रत्ययः]\n→ आ + र रभ्  + एश्  [<<लिटस्तझयोरेशिरेच्>> [[3|4|81]] इत्यनेन त-प्रत्ययस्य एश्-आदेशः । अजादि-प्रत्यये परे अपि  लिट्-लकारस्य विषये <<रभेरशब्लिटोः>> [[7।1।63]] इत्यस्य प्रसक्तिः नास्ति, अतः नुमागमः न भवति ।]\n--> आ रेभ्  + त [<<अत एकहल्मध्येऽनादेशादेर्लिटि>> [[6|4|120]] इति अभ्यासस्य लोपः, धातोः अकारस्य च एकारः]\n--> आ रेभ्  + एश् [<<लिटस्तझयोरेशिरेच्>> [[3|4|81]] इत्यनेन त-प्रत्ययस्य एश्-आदेशः ।]  \n--> आरेभे ।\n\nज्ञातव्यम् - \n1. 'नुम्' अयम् आगमः मित्-आगमः अस्ति, अतः <<मिदचोऽन्त्यात्परः>> [[1|1|47]] इत्यनेन अन्त्यात् अचः परः आगच्छति ।\n2. <ऽयस्मिन् विधिः तदादौ अल्ग्रहणेऽ> अनया परिभाषया 'अचि' इत्यस्य अर्थः 'अजादौ' इति क्रियते ।\n3. अस्मिन् सूत्रे निर्दिष्टः शप्-विकरणप्रत्ययः सार्वधातुक-प्रक्रियायाम् आगच्छति । अतः लट्, लङ्, लोट् तथा विधिलिङ्-लकाराणाम् विषये, शानच् प्रत्ययस्य च विषये अस्य सूत्रस्य प्रसक्तिः नास्ति । अन्येषाम् लकाराणाम् विषये अपि केवलं अजादिषु प्रत्ययेषु परेषु एव अस्य सूत्रस्य प्रयोगः भवति, नान्यथा । ",
    "skn": "2581",
    "mskn": "826",
    "sskn": "0",
    "lskn": "0",
    "plskn": "0",
    "lpn": "532",
    "sk": " रभेर्नुम् स्यादचि न तु शब्लिटोः ॥",
    "lsk": "",
    "balamanorama": "<<रभेरशब्लिटोः>> - रभेरशब्लिटोः ।इदितो नुम्धातोरित्यतो नुमिति ।रधिजभोरची॑त्यतोऽचीति चानुवर्तते । तदाह  —  रभेर्नुमित्यादि ।",
    "tattvabodhini": "<<रभेरशब्लिटोः>> - रभेरशब्लिटोः ।रधिजभो॑रित्यतोऽचीति,इदितः॑ इत्यतो नुमितिचानुवर्तते । अचि किम  । आरब्धम् । अशब्लिटोः किम्  । रभते । रेभे ।",
    "padamanjari": "  रभ राभस्ये, अनुदातेत् ॥",
    "kashika": "रभेरङ्गस्य शब्लिड्वर्जिते ऽजादौ प्रत्यये परतो नुमागमो भवति। आरम्भयति। आरम्भकः। साध्वारम्भी। आरम्भमारम्भम्। आरम्भो वर्तते। अशब्लिटोः इति किम्? आरभते। आरेभे। अचि इत्येव, आरब्धा।",
    "kashika_nyaas": "   `आरेभे` इति। `रभ राभस्ये` (धातुपाठः-974) लिट्, अनुदात्तेत्त्वादत्मनेपदम्। `लिटस्तझयोरेशिरेच्`  [[3|4|81]]  इत्येशू, पूर्ववदेत्त्वाभ्यासलोपौ॥",
    "sae": "The verb root रभ् which is followed by an अजादि प्रत्यय gets a नुमागम. But this नुमागम is not seen in presence of शप् विकरणप्रत्यय as well as in presence of लिट्-लकार.",
    "mahabhashyam": "",
    "pradeep": "",
    "video": ""
}