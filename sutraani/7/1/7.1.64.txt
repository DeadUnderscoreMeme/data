{
    "i": "71064",
    "an": "अचि$71061##अ-शप्-लिटोः$71063##नुम्$71058",
    "ad": "अङ्गस्य$6$4$1",
    "ss": "लभेः अशप्-लिटपः अचि नुम् ",
    "sa": "लभ्-धातोः शप्-प्रत्ययं लिट्-लकारं च विहाय अन्येषां विषये अजादिप्रत्यये परे नुमागमः भवति ।",
    "sd": "डुलभष् (पाके) इति भ्वादिगणस्य धातुः । अस्य धातोः विषये अजादिप्रत्यये परे वर्तमानसूत्रेण नुमागमः भवति । परन्तु शप्-विकरणप्रत्यये परे, लिट्-लकारस्य विषये च अयं नुमागमः न क्रियते । उदाहरणानि एतानि - \n\n1)  लभ्  धातोः अनीयर्-प्रत्यये परे प्रक्रिया -\nलभ् + अनीयर्  [<<तव्यत्तव्यानीयरः>> [[3।1।96]] इति अनीयर्-प्रत्ययः]\n→ लभ् + अनीय [इत्संज्ञालोपः]\n→ ल नुम् भ् + अनीय  [<< लभेश्च >> 7|1|64 इत्यनेन अचि परे लभ्-धातोः नुमागमः]\n→ ल न्  भ् अनीय [इत्संज्ञालोपः]\n→ लंभनीय [<<नश्चापदान्तस्य झलि>> [[8|3|24]] इति अनुस्वारः]\n→ लम्भनीय [<<अनुस्वारस्य ययि परसवर्णः>> [[8|4|58]] इति परसवर्णः]\n\n2) लभ् इत्यस्य लट्-लकारस्य प्रथमपुरुषैकवचनम् - \nलभ् + लट् [<<वर्तमाने लट्>> [[3|2|123]] इति लट्]\n→ लभ्+ त [<<तिप्तस्..>> [[3|4|78]] इत्यनेन आत्मनेपदस्य प्रथमपुरुषैकवचनस्य विवक्षायाम् 'त' प्रत्ययः]\n→ लभ् + शप् + त [<<कर्तरि शप्>> [[3|1|68]] इति औत्सर्गिकम् विकरणम् शप् । शप्-प्रत्ययस्य उपस्थितौ <<लभेश्च>>  [[7|1|64]] इत्यस्य प्रसक्तिः नास्ति, अतः नुमागमः न भवति ।] \n→ लभ्+ अ + ते [<<टित आत्मनेपदानां टेरे>> [[3|4|79]] इति एकारः]\n→ लभते \n\n) लभ् इत्यस्य लिट्-लकारस्य प्रथमपुरुषैकवचनम् -\nलभ्  + लिट् [<<परोक्षे लिट्>> [[3|2|115]] इति लिट्]\n→ लभ्  + लभ् +  लिट् [<<लिटिधातोरनभ्यासस्य>> [[6|1|8]] इति द्वित्वम्]\n→  ल  + लभ्  + लिट् [<<हलादि शेषः>> [[7|4|60]] इति अभ्यासस्य भकारलोपः]\n→ ल लभ्  + त [<<तिप्तस्झि...>> [[3|4|78]] इति प्रथमपुरुषैकवचनस्य त-प्रत्ययः]\n→  ल लभ्  + एश्  [<<लिटस्तझयोरेशिरेच्>> [[3|4|81]] इत्यनेन त-प्रत्ययस्य एश्-आदेशः । अजादि-प्रत्यये परे अपि लिट्-लकारस्य विषये <<लभेश्च>> [[7।1।64]] इत्यस्य प्रसक्तिः नास्ति, अतः नुमागमः न भवति ।]\n--> लेभे + त [<<अत एकहल्मध्येऽनादेशादेर्लिटि>> [[6|4|120]] इति अभ्यासस्य लोपः, धातोः अकारस्य च एकारः]\n--> लेभे  + एश् [<<लिटस्तझयोरेशिरेच्>> [[3|4|81]] इत्यनेन त-प्रत्ययस्य एश्-आदेशः ।]  \n--> लेभे ।\n\n1. 'नुम्' अयम् आगमः मित्-आगमः अस्ति, अतः <<मिदचोऽन्त्यात्परः>> [[1|1|47]] इत्यनेन अन्त्यात् अचः परः आगच्छति ।\n2. <ऽयस्मिन् विधिः तदादौ अल्ग्रहणेऽ> अनया परिभाषया 'अचि' इत्यस्य अर्थः 'अजादौ' इति क्रियते ।\n3. अस्मिन् सूत्रे निर्दिष्टः शप्-विकरणप्रत्ययः सार्वधातुक-प्रक्रियायाम् आगच्छति । अतः लट्, लङ्, लोट् तथा विधिलिङ्-लकाराणाम् विषये, शानच् प्रत्ययस्य च विषये अस्य सूत्रस्य प्रसक्तिः नास्ति । अन्येषाम् लकाराणाम् विषये अपि केवलं अजादिषु प्रत्ययेषु परेषु एव अस्य सूत्रस्य प्रयोगः भवति, नान्यथा ।\n4. पूर्वसूत्रम् <<रभेरशब्लिटोः>> [[7।1।63]] इत्यनेन रभ्-धातोः विषये यदुच्यते तदेव अनेन सूत्रेण लभ्-धातोः विषये अपि उच्यते । परन्तु अग्रिमसूत्रे केवलं लभ्-इत्यस्य अनुवृत्तिः करणीया, अतः एतत् सूत्रम् आचार्येण पृथक् रूपेण उच्यते ।\n\n",
    "skn": "2582",
    "mskn": "827",
    "sskn": "0",
    "lskn": "0",
    "plskn": "0",
    "lpn": "533",
    "sk": " अररम्भत् । अललम्भत् । हेरचङि---<{2531}> इति सूत्रे अचङीत्युक्तेः कुत्वं न । अजीहयत् । अत्स्मृदॄत्वरप्रथम्रदस्तॄस्पशाम् <{2566}> । असस्मरत् । अददरत् । तपरत्वसामर्थ्यादत्र लघोर्न दीर्घः ॥",
    "lsk": "",
    "balamanorama": "<<लभेश्च>> - लभेश्च । लभेरपि नुम् स्यादचि, नतु शब्लिटोरित्यर्थस्य स्पष्टत्वादनुक्तिः । अररम्भदिति । नुमि कृते संयोगपरत्वेन अकारस्य लघुत्वाऽभावान्न सन्वत्त्वमिति भावः ।हि गतौ वृद्धौ चे॑त्यस्माच्चङिअजीहय॑दित्यत्रहेरचङी॑ति हकारस्य कुत्वं नेत्याह —  हेरचङीति ।अत्स्मृदृत्वरे॑ति सूत्रं चुरादौ 'प्रथ प्रख्याने' इति धातौ व्याख्यातम् । असस्मरदिति । अत्र 'सन्यतः' इतीत्त्वे प्राप्ते अत्त्वम् । अत एव ज्ञापकादनेकहल्व्यवधानेऽपि लघुपरत्वमित्युक्तं प्राक् । संयोगपरत्वेन लघुत्वाऽभावान्नाऽभ्यासदीर्घः । अददरदिति । 'दृ विदारणे' इत्यस्य रूपम् । अत्रापि 'सन्यतः' इत्यस्यापवादोऽयम् । दीर्घमाशङ्क्याह —  तपरत्वसामथ्र्यादिति । अतत्वरत् । अपप्रथत् । अमम्रदत् । अतस्तरत् । अपस्पशत् ।",
    "tattvabodhini": "<<लभेश्च>> - योगविभागःआङो यी॑त्यत्र लभेरेवानुवृत्तर्यथा स्यादिति ।* काण्यादीनांवेति वक्तव्यं । काण्यादीनामिति ।कण निमीलने॑ । रण शब्दे॑ ।श्रम छेदने॑ ।हेठ बिबाधायाम् । षट् ।ह्वेञ् स्पर्धायां शब्दे च॑ ।वण शब्दे॑ ।लुट (ठ) प्रतिघाते॑ लुप्लृ छेदने॑ । लोपीति णिजन्तनिर्देशः । लापयतीति । पाठान्तरम् । लप व्यक्तायां वाचि । केचित्तु लप हेठ इति पठन्ति । न्यासे चत्वारः ।चण दाने॑ ।लुठ स्तेये॑ भ्वादिः । चुरादौ दण्डकपाठे भाषार्थकोऽपि । अजिहेठत् ।",
    "padamanjari": "  डुलभष् प्राप्तौ, अनुदातेन । लम्भो वर्तत इति । उपसर्गादेव खल्घञोः इति नियमस्य वक्ष्यमाणत्वादपपाठोऽयम् । खनो घ च इति चकाराद् भगः पदम् इतिवत् घप्रत्यय इत्येके । योगविभाग उतरार्थ इति । उतरोविधिर्लभेरेव यथा स्याद्रभेर्मा भूत् । किञ्च - शिब्लिटोर्यथासंख्यनिरासार्थश्च ॥",
    "kashika": "लभेश्च अजादौ प्रत्यये शब्लिड्वर्जिते नुमागमो भवति। लम्भयति। लम्भकः। साधुलम्भी। लम्भंलम्भम्। लम्भो वर्तते। अशब्लिटोः इत्येव, लभते। लेभे। अचि इत्येव, लब्धा। लभेश्च पृथग्योगकरनम् उत्तरार्थम्।",
    "kashika_nyaas": "   `पृथग्योगकरणमुत्तरार्थम्` इति। उत्तरत्रूत्रेण लभेरेव कार्यं यथा स्यात्। रभेर्मा भूदिति। यदि `रभिलभ्योरशव्लिटोः` इत्येको योगः क्रियते, ततो रभिरित्यनुवृत्तिरुत्तरत्र स्यात्। अतश्च तस्याप्युत्तरत्र कार्यं प्रसज्येत॥",
    "sae": "The verb root लभ् which is followed by an अजादि प्रत्यय gets a नुमागम. But this नुमागम is not seen in presence of शप् विकरणप्रत्यय as well as in presence of लिट्-लकार.",
    "mahabhashyam": "",
    "pradeep": "",
    "video": ""
}