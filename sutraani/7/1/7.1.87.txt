{
    "i": "71087",
    "an": "पथिमथ्यृभुक्षाम्$71085##सर्वनामस्थाने$71086",
    "ad": "अङ्गस्य$6$4$1",
    "ss": "पथि-मथि-ऋभुक्षामङ्गस्य थः सर्वनामस्थाने न्थः ",
    "sa": "पथिन् तथा मथिन् - एतयोः अङ्गस्य थकारस्य सर्वनामस्थाने परे 'न्थ्' आदेशः भवति । ",
    "sd": "यद्यपि अस्मिन् सूत्रे 'पथिमथ्यृभुक्षाम्' शब्दस्य अनुवृत्तिः अस्ति, तथापि 'ऋभुक्षिन्' इत्यस्य अत्र न किमपि प्रयोजनम्, यतः अस्मिन् शब्दे थकारः नास्ति । अतः केवलं 'पथिन्' तथा 'मथिन्' एतौ शब्दौ एव अत्र अनुवर्तेते । एतयोः थकारस्य सर्वनामस्थाने परे न्थ-आदेशः भवति । यथा -\r\n\r\n1) पथिन् + सुँ\r\n→ पथि आ + स् [<<पथिमथ्यृभुक्षामात्>> [[7|1|85]] इत्यनेन नकारस्य आकारादेशः]\r\n→ पथ आ + स् [<<इतोऽत् सर्वनामस्थाने>> [[7|1|86]] इत्यनेन इकारस्य अकारादेशः] \r\n→ पन्थ् अ आ + स् [<<थो न्थः>> [[7|1|87]] इति थकारस्य 'न्थ्' आदेशः]\r\n→ पन्थाः [सवर्णदीर्घः, विसर्गनिर्माणम्]\r\n\r\n2) मथिन्  + अम् [द्वितीयैकवचनस्य प्रत्ययः]\r\n→ मथ् अ न् + अम् [<<इतोऽत् सर्वनामस्थाने>> [[7|1|86]] इत्यनेन इकारस्य अकारादेशः]\r\n→ मन्थ् अ न् + अम् [<<थो न्थः>> [[7|1|87 ]]इति थकारस्य 'न्थ्' आदेशः]\r\n→ मन्थान् + अम् [<<सर्वनामस्थाने चासम्बुद्धौ>> [[6|4|8]] इति नकारान्तस्य अङ्गस्य उपधादीर्घः]\r\n→ मन्थानम् । \r\n\r\n3) सुपथिन् (नपुँसकशब्दः) + जस् [प्रथमाबहुवचनस्य प्रत्ययः]\r\n→ सुपथिन् + शि [<<जश्शसोः शिः>> [[7|1|20]] इति शि-आदेशः]\r\n→ सुपथन् + इ [<<इतोऽत्‌ सर्वनामस्थाने>> [[7|1|86]] इत्यनेन इकारस्य अकारः]\r\n→ सुपन्थन् + इ [<<थो न्थः>> [[7|1|87]] इति थकारस्य न्थ्-आदेशः]\r\n→ सुपन्थानि [<<इन्-हन्-पूषर्यम्णां शौ>> [[6|4|13]] इति उपधादीर्घः ]",
    "skn": "367",
    "mskn": "317",
    "sskn": "274",
    "lskn": "293",
    "plskn": "0",
    "lpn": "289",
    "sk": " पथिमथोस्थस्य न्थादेशः स्यात्सर्वनामस्थाने परे । पन्था । पन्थानौ । पन्थानः । पन्थानम् । पन्थानौ ॥ ",
    "lsk": "पथिमथोस्थस्य न्थादेशः सर्वनामस्थाने। पन्थाः। पन्थानौ। पन्थानः॥",
    "balamanorama": "<<थो न्थः>> - थो न्थः । थः न्थ इति च्छेदः । थ इति षष्ठी । आदेशेऽकार उच्चारणार्थः । पथिमथिग्रहणमनुवर्तते । ऋभुक्षिग्रहणं निवृत्तं, तत्र थकाराऽभावात् ।इतोऽत्सर्वनामस्थाने॑ इत्यतः सर्वनामस्थानग्रहणमनुवर्तते । तदाह — पथिमथोरित्यादिना । पन्था इति । नकारस्य आत्त्वे इकारस्य अत्त्वे थकारस्य न्थादेशे पन्थ आ स् इति स्थिते सवर्णदीर्घे रुत्वविसर्गाविति भावः । पन्थानाविति । पथिन् औ इति स्थिते सावित्युक्तेर्नात्त्वम् 'इतोऽत्' इति इकारस्याऽत्त्वे थकारस्य न्थादेशेसर्वनामस्थाने चे॑ति दीर्घे रूपमिति भावः ।",
    "tattvabodhini": "<<थो न्थः>> - थो न्थः । स्थान्यदेशौ द्वावप्यनच्कौ ।थेर्न्थः॑इत्येव सिद्धेइतोऽत्सर्वनामस्थाने॑इत्येतद्दभुक्षिन्नर्थं । त्रयाणाननुवृत्तापि ऋभुक्षस्थो न संभवतीत्याशयेनाह -",
    "padamanjari": "  पथिमथोरिति । त्रयाणां प्रकृतत्वेऽप्येतयोरेव थकारसम्भवात् सम्बन्धः । आदेशेऽकार उच्चारणार्थः । स्यादेतत् - थेरन्थः इति सूत्रमस्तु, अकारोऽपि विवक्षितोऽस्तु ,थिशब्दस्यान्थ आदेशः एवं च कृत्वा इतोऽत् इति न वक्तव्यम् इति तदपि वक्तव्यम् ऋभुक्षिन्शब्दार्थम् ॥",
    "kashika": "पथिमथोः थकारस्य स्थाने न्थः इत्ययमादेशो भवति सर्वनामस्थाने परतः। पन्थाः, पन्थानौ, पन्थानः। मन्थाः, मन्थानौ, मन्थानः।",
    "kashika_nyaas": "   थः, न्थः - इति द्वावपि स्थान्यादेशावनच्कौ। यत्त्त्वन्थ इत्यत्राकारः श्रूयते स उच्चारणार्थः। सत्यप्यादेशस्यानेकाल्त्वे `निर्दिश्यमानस्यादेशा भवन्ति` (व्या।प।106) इति थकारमात्रस्यादेशो विज्ञायते, न सर्वस्य॥",
    "sae": "The थकार of the words पथिन् तथा मथिन् get the 'न्थ्' आदेश in presence of a सर्वनामस्थान. ",
    "mahabhashyam": "",
    "pradeep": "",
    "video": "",
    "lsk_chapter": "8"
}