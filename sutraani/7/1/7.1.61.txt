{
    "i": "71061",
    "an": "नुम्$71058",
    "ad": "अङ्गस्य$6$4$1",
    "ss": "रधि-जभोः अचि नुम् ",
    "sa": "रध्-धातोः जभ्-धातोः च अजादिप्रत्यये परे नुमागमः भवति । ",
    "sd": "रधँ (हिंसासंराध्योः) इति दिवादिगणस्य धातुः । जभीँ (गात्रविनामे) इति भ्वादिगणस्य धातुः । एतयोः धात्वोः अजादि-प्रत्यये परे नुमागमः भवति । यथा -\n\n1. रध् धातोः अनीयर्-प्रत्ययान्तरूपम् -\nरध् + अनीयर् [<<तव्यत्तव्यानीयरः>>  [[3।1।96]] इति तव्यत्-प्रत्ययः]    \n--> रन् ध् + अनीय  [<<रधिजभोरचि>> [[7।1।61]] इति नुमागमः]\n--> रं ध् + अनीय  [<<नश्चापदान्तस्य झलि>> [[8।3।24]] इति अनुस्वारः]\n--> रन्धनीय [<<अनुस्वारस्य ययि परसवर्णः>> [[8।4।58]] इति परसवर्णः मकारः]              \n                 \n2. जभ्-धातोः तव्यत्-प्रत्यये परे रूपम् -\nजभ् + तव्यत्   [<<तव्यत्तव्यानीयरः>>  [[3।1।96]] इति तव्यत्-प्रत्ययः]            \n--> जभ् + इट् + तव्य [<<आर्धधातुकस्य इड्वलादेः>> [[7।2।35]] इति इडागमः]\n-->  जन् भ् + इ + तव्य [<ऽयदागमास्तद्गुणीभूताः तद्ग्रहणेन गृह्यन्तेऽ> अनया परिभाषया इट्-आगमः प्रत्ययस्यैव अवयवरूपेण कार्यम् करोति । अतः अत्र 'इतव्य' इति अजादिप्रत्ययः अस्ति । अतः  <<रधिजभोरचि>> [[7।1।61]] इति नुमागमः भवति ।]\n--> जंभितव्य  [<<नश्चापदान्तस्य झलि>> [[8।3।24]] इति अनुस्वारः]\n--> जम्भितव्य [<<अनुस्वारस्य ययि परसवर्णः>> [[8।4।58]] इति परसवर्णः मकारः]        \n\n3. जभ् धातोः लट्-लकारस्य प्रथमपुरुषैकवचनम् -\nजभ् + लट् [<<वर्तमाने लट्>> [[3।2।123]] इति लट्]\n--> जभ् + त [<<तिप्तस्..>> [[3।4।78]] इत्यनेन आत्मनेपदस्य प्रथमपुरुषैकवचनस्य विवक्षायाम् 'त' प्रत्ययः]\n--> जभ् + शप् + त [<<कर्तरि शप्>> [[3।1।68]] इति औत्सर्गिकम् विकरणम् शप्]\n--> जन् भ् + अ + त [<<रधिजभोरचि>> [[7।1।61]] इति नुमागमः]\n--> जन् भ् + अ  + ते [<<टित आत्मनेपदानां टेरे>> [[3।4।79]] इति एकारः]\n--> जं भ ते [<<नश्चापदान्तस्य झलि>> [[8।3।24]] इति अनुस्वारः]\n--> जम्भते [<<अनुस्वारस्य ययि परसवर्णः>> [[8।4।58]] इति परसवर्णः मकारः]\n\n4. रध्-धातोः लिट्-लकारस्य प्रथमपुरुषैकवचनस्य प्रक्रिया इयम् - \nरध् + लिट् [<<परोक्षे लिट्>> [[3|2|115]] इति लिट्]\n→ रध् + रध् + लिट् [<<लिटिधातोरनभ्यासस्य>> [[6|1|8]] इति द्वित्वम्]\n→ र रध् + लिट् [<<हलादि शेषः>> [[7|4|60]] इति अभ्यासस्य धकारलोपः]\n→ र रध् + तिप् [<<तिप्तस्झि...>> [[3|4|78]] इति मध्यमपुरुषैकवचनस्य तिप्-प्रत्ययः] \n→ र रध् + णल् [<<परस्मैपदानां णलतुसुस्थलथुसणल्वमाः>> [[3|4|82]] इति तिप्-प्रत्ययस्य णल्-आदेशः] \n→ र र नुम् ध् + अ  [<<रधिजभोरचि>> [[7|1|61]] इत्यनेन नुमागमः]\n→ ररंध [<<नश्चापदान्तस्य झलि>> [[8|3|24]] इति अनुस्वारः]\n→ ररन्ध [<<अनुस्वारस्य ययि परसवर्णः>> [[8|4|58]] इतो परसवर्णः नकारः]\n\nज्ञातव्यम् - \n1. अस्मिन् सूत्रे रधिजभोः इत्यनेन उपरिनिर्दिष्टौ धातू एव ग्रहीतव्यौ । चुरादिगणे रधिँ (भाषायाम्) तथा जभिँ (नाशने) एतौ अपि धातौ स्तः, परन्तु एतयोः विषये <<इदितो नुम् धातोः>> [[7।1।58]] इत्यनेन नित्यमेव नुम् विधीयते, अतः तयोः विषये अस्य सूत्रस्य आवश्यकता नास्ति ।\n2. 'नुम्' अयम् आगमः मित्-आगमः अस्ति, अतः <<मिदचोऽन्त्यात्परः>> [[1|1|47]] इत्यनेन अन्त्यात् अचः परः आगच्छति ।\n3. <ऽयस्मिन् विधिः तदादौ अल्ग्रहणेऽ> अनया परिभाषया 'झलि' इत्यस्य अर्थः 'झलादौ' इति क्रियते ।\n4. रध्-धातोः सार्वधातुक-लकाराणाम् रुपेषु हलादि विकरणप्रत्ययः 'श्यन्' आगच्छति, अतः तेषु अस्य सूत्रस्य प्रसक्तिः नास्ति । \nआर्धधातुक-प्रत्ययेषु परेषु <<रधादिभ्यश्च>> [[7।2।45]] इत्यनेन विकल्पेन इडागमे कृते, इडागमस्य उपस्थितौ अनेन सूत्रेण नुमागमे प्राप्ते <<नेट्यलिटि रधेः>> [[7।1।62]] इत्यनेन लिट्-लकारम् विहाय अन्यत्र सर्वत्र सः निषिध्यते । \n",
    "skn": "2302",
    "mskn": "613",
    "sskn": "0",
    "lskn": "0",
    "plskn": "0",
    "lpn": "0",
    "sk": " एतयोर्नुमागमः स्यादचि । जम्भते । जजम्भे । जम्भिता । जम्भिष्ट । जृम्भते । जजृम्भे ।{$ {!390 शल्भ!} कत्थने$} । शशल्भे ।{$ {!391 वल्भ!} भोजने$} । दन्त्योष्ठ्यादिः । ववल्भे ।{$ {!392 गल्भ!} धाष्टर्थे$} । गल्भते ।{$ {!393 श्रम्भु!} प्रमादे$} । तालव्यादिर्दन्त्यादिश्च । श्रम्भते । स्रम्भते ।{$ {!394 ष्टुभु!} स्तम्भे$} । स्तोभते । विष्टोभते । तुष्टुभे । व्यष्टोभिष्ट ॥\tअथ परस्मौपदिनः ॥{$ {!395 गुपू!} रक्षणे$} ॥",
    "lsk": "",
    "balamanorama": "<<रधिजभोरचि>> - रधिजभोः ।रध हिंसाया॑मिति श्यन्विकरणस्य चतुर्थान्तस्य इका निर्देशः ।इदितो नुम् धातो॑रित्यतो नुमित्यनुवर्तते । तदाह — एतयोरिति । अनिदित्त्वान्नुम्विधिः । जम्भत इति । शपि नुम् ।जम्भिते॑त्यादाविटि अच्परकत्वान्नुम् । अचि किम्  । रद्धा । जब्धम् । श्रम्भु इति । अकारमध्यः । ष्टुभु स्तम्भ इति । ष्टुत्वेन तकारस्य टः । षोपदेशोऽयम् । विष्टोभत इति ।उपसर्गात्सुनोती॑ति षत्वम् । व्यष्टोभिष्टेति ।प्राक्सितादड्व्यवायेऽपी॑ति षत्वम् । तिपृ इत्यादयः स्तोभत्यन्ता अनुदात्तेतो गताः । गुपू रक्,ण इति । ऊदिदयम् । ",
    "tattvabodhini": "<<रधिजभोरचि>> - रन्धयति । परापि वृद्धिर्नित्येन नुमा बाध्यते । अचीति किम्  । रद्दा । जब्धा ।",
    "padamanjari": "  रध हिंसासंराध्योः जभ जृभी गात्रविनामे, इहास्य नुमोऽवकाशः - रन्धनम्, ररन्धतुरित्यादि, अत उपधायाः वृद्धेरवकाशः - पाचकः, पाठकः, रन्धकैत्यादावुभयप्रसङ्गे परत्वाद्वद्धिः प्राप्नोति तत्राह - परापि सतीति । वृद्धिस्तु नुमि कृते न प्राप्नोति, अकारस्यानुपधात्वादित्यनित्या । रद्धेति । रधादिभ्यश्च इति पक्षे इडभावः झपस्तथोर्धोऽधः इति तकारस्य धत्वम् ।  इह जभेरचि रधेलिटि च नेटि - इति सूत्रन्यासः कर्तव्यः तथा तु न कृतमित्येव ॥",
    "kashika": "रधि जभि इत्येतयोः अजादौ प्रत्यये नुमागमो भवति। रन्धयति? रन्धकः। साधुरन्धी। रन्धंरन्धम्। रन्धो वर्तते। जम्भयति। जम्भकः। साधुजम्भी। जम्भंजम्भम्। जम्भो वर्तते। परापि सती वृद्धिर्नुमा बाध्यते, नित्यत्वातचि इति किम्? रद्धा। जभ्यम्।",
    "kashika_nyaas": "   `रन्धयति` इति। `रध हिंसासंराद्ध्याः` (धातुपाठः-1193) हेतुमण्णिच्। `रब्धकः` इति ण्वुल। `साधुरन्धी` इति। `सुप्यजातौ णिनिस्ताच्छील्ये`  [[3|2|78]]  इति णिनिः। `रन्धंरन्धम्` इति। `आभीक्षण्ये। णमुल्`  [[3|4|22]] , `आभीक्षण्ये द्वे भवतः` (वा।887) इति द्विर्वचनम्। `रन्धो वत्र्तते` इति। भावे घञ्। अथ रन्धयतीत्यादिषु परत्वात्? `अत उपधायाः`  [[7|2|116]]  इति वृद्धिः प्राप्नोति, सा कस्मान्न भवति? इत्यत आह--`परापि सती` इत्यादि। नित्यत्वं पनः कृताकृतप्रसङ्गित्वान्नुमः। स हि कृतायां वृद्धौ प्राप्नोत्यकृतायामपीति नित्यः; वृदधिस्तु नुमि कृते न प्राप्नोत्यकारस्यानुपधत्वादित्यनित्या। `रद्धा` इति। `झषस्तथोर्धोऽधः`  [[8|2|40]]  इति तकारस्य धकारः, धातुधकारस्य जश्त्वम्--दकारः॥",
    "sae": "The verb roots रध् and जभ् get a नुमागम when followed by an अजादि प्रत्यय.",
    "mahabhashyam": "",
    "pradeep": "",
    "video": ""
}