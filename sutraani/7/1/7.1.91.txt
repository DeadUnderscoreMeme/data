{
    "i": "71091",
    "an": "णित्$71090##सर्वनामस्थाने$71086",
    "ad": "अङ्गस्य$6$4$1",
    "ss": "णल्-उत्तमः णित् वा",
    "sa": "लिट्-लकारस्य परस्मैपदस्य उत्तमपुरुषैकवचनस्य णल्-प्रत्ययः केवलं विकल्पेन णित्  भवति । ",
    "sd": "लिट्-लकारस्य विषये परस्मैपदस्य प्रत्ययानाम्  <<परस्मैपदानां णलतुसुस्थलथुसणल्वमाः>> [[3।4।82]] इत्यनेन भिन्नाः आदेशाः विधीयन्ते । अनेनैव सूत्रेण उत्तमपुरुष-एकवचनस्य मिप्-प्रत्ययस्य णल्-आदेशः भवति । अस्मिन् आदेशः णकारः इत्संज्ञकः अस्ति, अतः अयं आदेशः वस्तुतः 'णित्' अस्ति, परन्तु          वर्तमानसूत्रेण अस्य णित्वम् केवलं विकल्पेन भवति । णित्वाभावात्   <<अचो ञ्णिति>> [[7।2।115]] इत्यनेन अजन्तस्य अङ्गस्य वृद्धि-एकादेशः, तथा  <<अतः उपधायाः>> [[7।2।116]] इत्यनेन अङ्गस्य उपधा-अकारस्य वृद्धि-एकादेशः - द्वावपि न विधीयेते । उदाहरणानि एतानि - \r\n\r\n1. पच्-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -         \r\nपच् + लिट् [<<परोक्षे लिट्>> [[3|2|115]] इति लिट्]    \r\n→ पच् पच् + लिट् [<<लिटि धातोरनभ्यासस्य>> [[6|1|8]] इति द्वित्वम्]\r\n→ प पच् + लिट् [<<हलादि शेषः>> [[7|4|60]] इति चकारलोपः] \r\n→ प पच् + मिप् [<<तिप्तस्झि...>> [[3|4|78]] इति मिप्-प्रत्ययः]\r\n→ प पच् णल् [<<परस्मैपदानां णलतुसुस्थलथुसणल्वमाः>> [[3|4|82]] इति मिप्-इत्यस्य णल्-आदेशः]\r\n→ प पाच्/पच् + अ [<<णलुत्तमो वा>> [[7|1|91]] इति वैकल्पिकम् णित्वम् । णित्वे <<अतः उपधायाः>> [[7|2|116]] इति अङ्गस्य उपधा-अकारस्य वृद्धिः आकारः]\r\n→ पपाच / पपच \r\n\r\n2. नी-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -\r\nनी + लिट् [<<परोक्षे लिट्>> [[3|2|115]] इति लिट्]    \r\n→ नी नी + लिट्   [<<लिटि धातोरनभ्यासस्य>> [[6|1|8]] इति द्वित्वम्]\r\n→ नि नी + लिट्  [<<ह्रस्वः>> [[7।4।59]] इति अभ्यासस्य ह्रस्वः]\r\n→ नि नी + मिप् [<<तिप्तस्झि...>> [[3|4|78]] इति मिप्-प्रत्ययः]\r\n→ नि नी णल् [<<परस्मैपदानां णलतुसुस्थलथुसणल्वमाः>> [[3|4|82]] इति मिप्-इत्यस्य णल्-आदेशः]\r\n→ नि नै अ / नि ने अ [<<णलुत्तमो वा>> [[7|1|91]] इति वैकल्पिकम् णित्वम् । णित्वे <<अचो ञ्णिति>> [[7|2|116]] इति इकारस्य वृद्धिः ऐकारः । णित्वाभावे <<सार्वधातुकार्धधातुकयोः>> [[7।3।85]]  इति इकारस्य गुणः एकारः]\r\n→ निनाय / निनय [<<एचोऽयवायावः>> [[6।1।78]] इति आय्/अय्-आदेशः]\r\n\r\n3. पू-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -\r\nपू + लिट् [<<परोक्षे लिट्>> [[3|2|115]] इति लिट्]    \r\n→ पू पू + लिट्   [<<लिटि धातोरनभ्यासस्य>> [[6|1|8]] इति द्वित्वम्]\r\n→ पु पू + लिट्  [<<ह्रस्वः>> [[7।4।59]] इति अभ्यासस्य ह्रस्वः]\r\n→ पु पू + मिप् [<<तिप्तस्झि...>> [[3|4|78]] इति मिप्-प्रत्ययः]\r\n→ पु पू णल् [<<परस्मैपदानां णलतुसुस्थलथुसणल्वमाः>> [[3|4|82]] इति मिप्-इत्यस्य णल्-आदेशः]\r\n→ पु पौ अ / पु पो अ [<<णलुत्तमो वा>> [[7|1|91]] इति वैकल्पिकम् णित्वम् । णित्वे <<अचो ञ्णिति>> [[7|2|116]] इति उकारस्य वृद्धिः औकारः । णित्वाभावे <<सार्वधातुकार्धधातुकयोः>> [[7।3।85]]  इति उकारस्य गुणः ओकारः]\r\n→ पुपाव / पुपव [<<एचोऽयवायावः>> [[6।1।78]] इति आव्/अव्-आदेशः]\r\n\r\n4. कृ-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -\r\nकृ + लिट् [<<परोक्षे लिट्>> [[3|2|115]] इति लिट्]    \r\n→ कृ कृ + लिट्   [<<लिटि धातोरनभ्यासस्य>> [[6|1|8]] इति द्वित्वम्]\r\n→ कर् कृ + लिट् [<<उरत्>> [[7।4।66]] इति ऋकारान्त-अभ्यासस्य ऋकारस्य अकारः । <<उरण् रपरः>> [[1।1।51]] इति सः रपरः]\r\n→ क कृ + लिट् [<<हलादि शेषः>> [[7|4|60]] इति ककारलोपः]\r\n→ च कृ + लिट् [<<कुहोश्चुः>> [[7।4।62]] इति ककारस्य चकारः]             \r\n→ च  कृ + मिप् [<<तिप्तस्झि...>> [[3|4|78]] इति मिप्-प्रत्ययः]\r\n→ च कृ णल् [<<परस्मैपदानां णलतुसुस्थलथुसणल्वमाः>> [[3|4|82]] इति मिप्-इत्यस्य णल्-आदेशः]\r\n→ च कार्  अ / च कर्  अ [<<णलुत्तमो वा>> [[7|1|91]] इति वैकल्पिकम् णित्वम् । णित्वे <<अचो ञ्णिति>> [[7|2|116]] इति ऋकारस्य वृद्धिः कारः । णित्वाभावे <<सार्वधातुकार्धधातुकयोः>> [[7।3।85]] इति ऋकारस्य गुणः अकारः । उभयत्र <<उरण् रपरः>> [[1।1।51]] इति रेफः]  \r\n\r\nज्ञातव्यम् - अनेन सूत्रेण केवलं लिट्लकारस्य परस्मैपदस्य उत्तमपुरुषैकवचनस्य णल्-प्रत्ययस्य वैकल्पिकं णित्वम् भवति, प्रथमपुरुषैकवचनस्य णल्-प्रत्ययस्य न ।\r\n",
    "sk": " उत्तमो णल्वाणित्स्यात् । चखाद । चखद ॥",
    "lsk": "उत्तमो णल् वा णित्स्यात्। जगाद, जगद। जगदिव। जगदिम। गदिता। गदिष्यति। गदतु। अगदत्। गदेत्। गद्यात्॥",
    "balamanorama": "<<णलुत्तमो वा>> - णलुत्तमः । णित्स्यादिति ।गोतो णि॑त्यतस्तदनुवृत्तेरिति भावः । चखाद चखदेति । णित्त्वे उपधावृद्धिः । तदभावे न । ",
    "tattvabodhini": "",
    "padamanjari": "  णित्कार्यं वा तत्र भवतीत्यर्थं इति । एतेन पक्षे णित्कर्यस्याभावाद्वा णिद्ववतीत्युच्यते, न तु पक्षे णकारस्येत्संज्ञाप्रतिषेधादिति दर्शयति । एतच्च पूर्वत्र कार्यातिदेशाल्लभ्यते । चकारेति । णित्वपक्षे वृद्धिः, अन्यदा तदभावः ॥",
    "kashika": "उत्तमो णल् वा णित् भवति। णित्कार्यं तत्र वा भवति इत्यर्थः। अहं चकर, अहं चकार। अहं पपच, अहं पपाच।",
    "kashika_nyaas": "   `णित्कार्यं वा भवतोत्यर्थः` इति। अनेन णित्कार्यस्य पक्षेऽबावाण्णिद्वा भवतीत्युच्यते, न तु णित्त्वस्यैव प्रतिषेध इति दर्शयति। न तु णल उपदेशावस्थायां सिद्धं णित्त्वं तद्वचनशतेनापि शक्यं तिषेद्धुमिति भावः। `चकार, चकर` इति। यदा णित्त्वं तदा `अचो ञ्णिति`  [[7|2|115]]  इति वृद्धिः, अन्यदार्धधातुकलक्षणो गुणः। `पपाच, पपच` इति। यदा णित्त्वं तदा `अकत उपधायाः`  [[7|2|116]]  इति वृद्धिः, अन्यदा तदभावः॥",
    "sae": "The णल्-प्रत्यय of लिट्लकार-परस्मैपद-उत्तमपुरुषैकवचन is only optionally णित्.",
    "mahabhashyam": "",
    "pradeep": "",
    "video": ""
}