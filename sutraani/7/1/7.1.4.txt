{
    "i": "71004",
    "an": "प्रत्ययादीनाम्$71002##झः$71003",
    "ad": "अङ्गस्य$6$4$1",
    "ss": "अभ्यस्तात् प्रत्ययस्य झः अत्",
    "sa": "अभ्यस्तात् परस्य प्रत्ययस्य झकारस्य अत्-आदेशः भवति । ",
    "sd": "किम् नाम अभ्यस्तम्? सूत्रपाठे द्वयोः सूत्रयोः अभ्यस्तसंज्ञा दीयते -\r\n1.  यत्र अङ्गस्य द्वित्वम् भवति तत्र उभयोः शब्दयोः (इत्युक्ते, यस्य द्वित्वं कृतमस्ति सः शब्दः तथा द्वित्वेन निर्मितः शब्दः - एतयोः द्वयोः अपि) <<उभे अभ्यस्तम्>> [[6।1।5]] इत्यनेन अभ्यस्त-संज्ञा भवति । \r\n2. <<जक्षित्यादयः षट्>> [[6।1।6]] इत्यनेन अदादिगणस्य सप्त-धातूनामपि अभ्यस्तसंज्ञा भवति -जक्षँ,  जागृ, दरिद्रा, चकासृ, शासु, दीधीङ्, वेवीङ् ।                  \r\n\r\nअस्मात् अभ्यस्तसंज्ञकात् परस्य प्रत्ययस्य झकारस्य <<झोऽन्तः>> [[7।1।3]] इत्यनेन 'अन्त्' आदेशे प्राप्ते वर्तमानसूत्रेण अपवादत्वेन अत्-आदेशः भवति । उदाहरणाानि एतानि -\r\n1) जुहोत्यादिगणस्य डुदाञ् (दाने) इत्यस्य लट्-लकारस्य प्रथमपुरुषबहुवचनस्य रूपम्\r\nदा  + लट् [<<वर्तमाने लट्>> [[3।2।123]] इति लट्]\r\n→ दा  + झि [<<तिप्तस्झि..>> [[3।4।78]] इति परस्मैपदस्य प्रथमपुरुषबहुवचनस्य विवक्षायाम् 'झि' प्रत्यय']\r\n→ दा + शप्  + झि [<<कर्तरि शप्>> [[3।1।68]] इति औत्सर्गिकं विकरणम् शप्]\r\n→ दा दा + झि [<<जुहित्यादिभ्यः श्लुः>> [[2।4।75]] इत्यनेन शप्-इत्यस्य 'श्लुः' (इत्युक्ते लोपः) । <<श्लौ>> [[6।1।10]] इति द्वित्वम्]\r\n→ द दा + झि [<<ह्रस्वः >> [[7।4।59]] इति अभ्यासस्य ह्रस्वः]\r\n→ द दा + अति [<<अदभ्यस्तात्‌>> [[7।1।4]] इति  अभ्यस्तात् परस्य  झ्-प्रत्ययस्य 'अत्' आदेशः]\r\n→ दद् अति [<<श्नाऽभ्यस्तयोरातः>> [[6।4।112]] इति सार्वधातुके ङित्-प्रत्यये परे अभ्यस्तस्य आकारस्य लोपः]\r\n→ ददति ।\r\n\r\n2) जुहोत्यादिगणस्य माङ् (माने) इत्यस्य आत्मनेपदस्य  लोट्-लकारस्य प्रथमपुरुषैकवचनस्य रूपम् -\r\nमा + लोट्  [<<लोट् च>> [[3।3।162]] इति लोट्]\r\n→ मा + झ [<<तिप्तस्झि..>> [[3।4।78]] इति आत्मनेपदस्य  प्रथमपुरुषबहुवचनस्य विवक्षायाम् 'झ' प्रत्यय']   \r\n→ मा + शप् + झ  [<<कर्तरि शप्>> [[3।1।68]] इति औत्सर्गिकं विकरणम् शप्]\r\n→ मा मा + झ [<<जुहित्यादिभ्यः श्लुः>> [[2।4।75]] इत्यनेन शप्-इत्यस्य 'श्लुः' (इत्युक्ते लोपः) । <<श्लौ>> [[6।1।10]] इति द्वित्वम्]\r\n→ म मा झ  [<< भृञामित्‌ >> [[7।4।76]] इति श्लु-परे अभ्यासस्य इकारादेशः]\r\n→ मि मा अत [<<अदभ्यस्तात्‌>> [[7।1।4]] इति  अभ्यस्तात् परस्य  झ्-प्रत्ययस्य 'अत्' आदेशः]\r\n→ मि मा अते [<<टित आत्मनेपदानां टेरे>> [[3।4।79]] इति टित्-संज्ञक-अकारस्य एकारः]\r\n→ मि मा अताम् [<<आमेतः>> [[3।4।90]] इति एकारस्य आम्-आदेशः]\r\n→ मिमताम्    [<<श्नाऽभ्यस्तयोरातः>> [[6।4।112]] इति सार्वधातुके ङित्-प्रत्यये परे अभ्यस्तस्य आकारस्य लोपः]\r\n→ मिमताम् \r\n\r\n3) अदादिगणस्य 'दरिद्रा' धातोः लोट्-लकारस्य प्रथमपुरुषबहुवचनस्य रूपम् -   \r\nदरिद्रा + लोट् [<<लोट् च>> [[3।3।162]] इति लोट्]\r\n→ दरिद्रा + झि [<<तिप्तस्झि..>> [[3।4।78]] इति परस्मैपदस्य प्रथमपुरुषबहुवचनस्य विवक्षायाम् 'झि' प्रत्यय']    \r\n→ दरिद्रा + शप् +झि  [<<कर्तरि शप्>> [[3।1।68]] इति औत्सर्गिकं विकरणम् शप्]\r\n→ दरिद्रा + झि [<<अदिप्रभृतिभ्यः शपः>> [[2।4।72]] इति शपः लुक्]\r\n→ दरिद्रा + अति [<<जक्षित्यादयः षट्>> [[6।1।6]]  इत्यनेन दरिद्रा-धातोः अभ्यस्तसंज्ञा ।  अभ्यस्तात् परस्य  झ्-प्रत्ययस्य  <<अदभ्यस्तात्‌>> [[7।1।4]] इति 'अत्' आदेशः]   \r\n→ दरिद्रा + अतु [<<एरुः>> [[3।4।86]] इति इकारस्य उकारः]\r\n→ दरिद्र् + अतु  [<<श्नाऽभ्यस्तयोरातः>> [[6।4।112]] इति सार्वधातुके ङित्-प्रत्यये परे अभ्यस्तस्य आकारस्य लोपः]\r\n→ दरिद्रतु\r\n\r\n     \r\n                      ",
    "skn": "2479",
    "mskn": "672",
    "sskn": "483",
    "lskn": "605",
    "plskn": "381",
    "lpn": "476",
    "sk": " झस्य अत्स्यात् । अन्तापवादः । जक्षति । सिजभ्यस्त-<{2226}> इति झेर्जुस् । अजक्षुः । अयमन्तः स्थादिरित्युज्ज्वलदत्तो बभ्राम । रुदादयः पञ्च गताः ॥\t ।{$ {!1072 जागृ!} निद्राक्षते$} । जागर्ति । जागृतः । जाग्रति । उषविद-<{2341}> इत्याम्वा । जागरांचकार । जजागार ॥",
    "lsk": "झस्यात्स्यात्। हुश्नुवोरिति यण्। जुह्वति॥",
    "balamanorama": "<<अदभ्यस्तात्>> - अदभ्यस्तात् । झस्येति । 'झोऽन्त' इत्यतस्तदनुवृत्तेरिति भावः । जक्षतीति । 'जक्षित्यादयः ष' डित्यभ्यस्तसंज्ञेति भावः । लङस्तिपि ईडटोः —  अजक्षीत् अजक्षदिति सिद्धवत्कृत्य आह —  सिजभ्यस्तेति । अदादेशापवादो जुस् । अन्तः स्थादिरिति । तालव्याऽन्तः स्थादिरित्यर्थः । बभ्रामेति ।जक्षन्क्रीडन् रममाणः॑ इत्युपनिषदि चवर्गतृतीयादित्वस्य निर्विवादत्वादिति भावः । जागृ धातुरृकारान्तः । सेट् । जागर्तीति । तिपि शपो लुकि ऋकारस्य गुणे रपरत्वम् । जागृत इति । ङित्त्वान्न गुणः । जाग्रतीति ।जक्षित्यादयः ष॑डित्यभ्यस्तसंज्ञायाम्अदभ्यस्ता॑दिति जेरदादेशः । ङित्त्वाद्गुणनिषेधे ऋकारस्य यणिति भावः । जागर्षि जागृथः जागृथ । जागर्मि जागृवः जागृमः । लिटिकास्यनेका॑जिति नित्यमामि प्राप्ते आह —  उषविदेत्याम् वेति । जागरामिति । आमि ऋकारस्य गुणो रपरत्वं चेति भावः । आमभावे आह — जगागारेति । अतुसादौ कित्त्वाद्गुणनिषेधे प्राप्ते - ",
    "tattvabodhini": "<<अदभ्यस्तात्>> - अन्तापवाद इति ।झोऽन्तः॑ इत्यस्य अदादेशोऽपवादः । अस्य त्वपवादो जुसिति ज्ञेयम् । बभ्रामेति ।जक्षन् क्रीडन् रममाण॑ इत्युपनिषदि जशादित्वस्य निर्विवादत्वात् ।नाभ्यस्ताच्छतु॑रिति निषेधेनजक्ष॑न्निति नुमश्छान्दसत्वेऽपि जशादित्वस्य तत्कल्पनाया अन्याय्यत्वात् । धातुवृत्त्यादौ जशादिपाठाच्च ।",
    "padamanjari": "  ददतीत्यादि । जक्षतीत्यादौ यत्रोपदेशानन्तरमभ्यस्तसंज्ञा, तत्राप्यवश्यं विकरणाभावः प्रतीक्ष्यः, अन्यथा नित्यत्वाच्छपि कृते तेन व्यवधानान्न स्यात्, ततश्च ददतीत्यादावपि शपः श्लावभ्यस्तसंज्ञायामदादेशो भवति ।  जुसादेशेन तु बाध्यत इति । तस्यानवकाशत्वात् । अत्राप्यादेशे कृते प्रत्ययाद्यौदातत्वं भवतीति । उतरत्रेति भावः । इह तु अभ्यस्तानामादिः इति स्वरो भवति ॥",
    "kashika": "अभ्यस्ता दङ्गादुत्तरस्य झकारस्य अतित्ययमादेशो भवति। ददति। ददतु। दधति। दधतु। जक्षति। जक्षतु। जाग्रति। जाग्रतु। अन्तादेशापवादो ऽयं जुसादेशेन तु बाध्यते। अदघुः। अजागरुः। अत्राप्यादेशो कृते प्रत्ययाद्युदातत्वं भवति।",
    "kashika_nyaas": "   अनात्मनेपदार्थं आरम्भः; आत्मनेपदेषूत्तरसूत्रेणैव सिद्धत्वात्। `ददति` इति। `श्नाब्यास्तयोरातः`  [[6|4|112]]  इत्याकारलोपः। `ददतु` इति। लोट्, `एरुः`  [[3|4|86]]  इत्युत्वम्। जक्षति, जाग्रतीत्यत्र `जक्षित्यादयः षट्`  [[6|1|6]]  इत्यभ्यस्तसंज्ञः। युक्तं जक्षित्यादिकमुदाहरणम्, ददतीत्याद्ययुक्तम्; अत्र झकारस्यात्मलाभकालसमनन्तरमेव ताददन्तरङ्गत्वादन्तादेशेन भवितव्यम्, ततः शपः श्लुः, `श्लौ  [[6|1|10]]  इति द्विर्वचनम्, ततोऽभ्यस्तसंज्ञा तदा झकारस्य स्थानिनोऽभावादद्भादो न प्राप्नोति। न च शक्यते वक्तुम् - स्थानिवद्भावाद्भविष्यति। न ह्रत्र स्थानिवद्भावोऽस्ति; अल्विधित्वात्। नापि बहिरङ्गोऽनवकाशत्वादन्तादेशं बाधित्वाऽदादेशो भविष्यतीति युक्तं परिकल्पयितुम्। जक्षित्यादिषूपदेशावस्थायामेव लब्धाभ्यस्तसंज्ञकेषु तस्य सावकाशत्वादिति चोद्यमपाकर्तुमाह - `अन्तादेशापवादोऽयम्` इति। अन्तादेशस्य सामान्येन सर्वत्र प्रसक्तस्यायमद्भावोऽपवाद आरभ्यते। न चापवादविषयमुत्सर्गोऽवगाहते। तथा चोक्तम् - `पूर्वमपवादाः प्रवत्र्तन्ते पश्चादुत्सर्गाः, परिह्मत्यापवादविषयमुत्सर्गः प्रवर्तते` (पु।प।56) इति। अत एव तर्हि जुस्भावो न स्यात्। यथैव ह्रन्तादेशस्य सामान्येन प्रवृत्तस्य विशेषोऽद्भाव आरभ्यमाणोऽपवादः, तथा जुत्भावस्यापीत्याह - `जुसादेशेन तु बाध्यते` इति। `जुसादेशस्यानवकाशत्वादित्यदादेशो बाध्यते। `अददुः` इति। लङ्, `सिजभ्यस्तविधिभ्यश्च`  [[3|4|109]]  इति झेर्जुस्। `अजागरुः` इति। जागत्र्तेर्या गुणप्राप्तिस्तस्याः `अविचिण्णल्ङित्सु`  [[7|3|85]]  इति प्रतिषेधल्लक्षणान्तरेण, `जुसिच`  [[7|3|83]]  इत्यनेन गुणः। `अत्राप्यादेशे कृते प्रत्ययाद्युदात्तत्वं भवति` इति। तेन पुनत इत्यादिकं पदं मध्योदत्तं भवतीति भावः। यदि तु विपर्ययः स्यात्, अन्तरङ्गत्वात्प्रत्ययाद्युदात्तत्वे कृते व्यञ्जनमात्रस्याद्भावो विधीयमानोऽनियतस्वरः प्रसज्येत। तत्र यदासावनुदात्तः स्यात्, तदा पुनत इत्यादेः पदस्यान्तोदात्तता प्रसज्येत; यदा स्वरितस्तदा मध्यस्वरितता, मध्योदात्तता चेष्यते। ननु च प्रत्ययाद्युदात्तत्वं प्रत्ययमात्रापेक्षयाऽन्तरङ्गम्, आदेशस्तुप्रकृतिप्रत्ययापेक्षत्वाद्बहिरङ्गः। `अन्तरङ्गबहिरङ्गयोरन्तरङ्गं बलीयः` (व्या।प।94) इति प्रत्ययाद्युदात्तत्वेनैव पूर्वं भवितुं युक्तम्, पश्चादादेशेनेति, तत्कथमुच्यते - अदादेशे कृते प्रत्ययाद्युदात्तत्वं भवतीति? नैतदस्ति उक्तं हि `उपदेशिवद्वचनं कत्र्तव्यम्` इति। किञ्च - आदेशो नित्यः, कृताकृतप्रसङ्गित्वात्। स हि कृते प्रत्ययाद्युदात्तत्वं पुनरनित्यम्, शब्दान्तरप्राप्त्या। तथा ह्रकृतेऽदादेशे झेरिकारस्य प्राप्नोति, कृते स्वदादेशाकारस्य `शब्दान्तरस्य प्राप्नुवन्? विधिरनित्यो भवति` (व्या।प।106)। `नित्यानित्ययोर्नित्यं बलीयः` (व्या।प।93) इति बलीयस्त्वमस्य। तदेतन्नित्यत्वादनयोर्बलपीयसोः परत्वाददादेशेन पूर्वं भवितव्यम्, ततः प्रत्यायाद्युदात्तत्वेन। तस्मात्? सुष्ठूक्तम् - आदेसे कृते प्रत्ययाद्युदात्तत्वं भवतीति॥",
    "sae": "झकार of the प्रत्यय that follows an अभ्यस्त is converted to अत्.",
    "mahabhashyam": "",
    "pradeep": "",
    "video": ""
}
