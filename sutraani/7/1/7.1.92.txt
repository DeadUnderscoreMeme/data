{
    "i": "71092",
    "an": "णित्$71090##सर्वनामस्थाने$71086",
    "ad": "अङ्गस्य$6$4$1",
    "ss": "असम्बुद्धौ सर्वनामस्थाने सख्युः णित्",
    "sa": "सखि-शब्दात् विहितः असम्बुद्धिवाचकः सर्वनामस्थानप्रत्ययः णित्वत् भवति ।",
    "sd": "'सखि' अयम् कश्चन इकारान्तशब्दः । अस्मात् शब्दात् परस्य सर्वनामस्थानसंज्ञक-प्रत्ययस्य णित्वत् कार्यं भवति । परन्तु सम्बोधन-एकवचनस्य सुँ-प्रत्ययस्य णित्वत्भावः न भवति । यथा -\n\n1. सखि + औ  / औट् [प्रथमा/द्वितीया-द्विवचनस्य प्रत्ययः]\n→ सखै + औ / औट् [<<सख्युरसम्बुद्धौ>> [[7।1।92]] इति औ/औट्-प्रत्यययोः णित्-अतिदेशः । अतः <<अचो ञ्णिति>> [[7।2।115]] इति अङ्गस्य अन्तिमवर्णस्य वृद्धिः । इकारस्य वृद्धिः ऐकारः]\n→ सखाय् + औ  / औट् [<<एचोऽयवायावः>> [[6।1।78]] इति आय्-आदेशः]\n→ सखायौ\n\n2. सखि + जस् [प्रथमा-बहुवचनस्य प्रत्ययः]\n→ सखै + अस्  [<<सख्युरसम्बुद्धौ>> [[7।1।92]] इति जस्-प्रत्ययस्य णित्-अतिदेशः । अतः <<अचो ञ्णिति>> [[7।2।115]] इति अङ्गस्य अन्तिमवर्णस्य वृद्धिः । इकारस्य वृद्धिः ऐकारः]\n→ सखाय् अस् [<<एचोऽयवायावः>> [[6।1।78]] इति आय्-आदेशः]\n→ सखायः [<<ससजुषोः रुँः>> [[8|2|66]] इति रुँत्वम् । <<खरवसानर्योविसर्जनीयः>> [[8|3|15]] इति विसर्गः]\n\n3. सखि + अम् [द्वितीयैकवचनस्य प्रत्ययः]\n→ सखै + अम्  [<<सख्युरसम्बुद्धौ>> [[7।1।92]] इति अम्-प्रत्ययस्य णित्-अतिदेशः । अतः <<अचो ञ्णिति>> [[7।2।115]] इति अङ्गस्य अन्तिमवर्णस्य वृद्धिः । इकारस्य वृद्धिः ऐकारः]\n→ सखाय् अम्   [<<एचोऽयवायावः>> [[6।1।78]] इति आय्-आदेशः]\n→ सखायम् \n  \n4. सखि-शब्दस्य प्रथमैकवचनस्य प्रत्यये परे  अस्य सूत्रस्य अवकाशे प्राप्तेऽपि <<सर्वनामस्थाने च असम्बुद्धौ>> [[6।4।8]]  इत्यस्य नित्यत्वात् तस्यैव प्रयोगः भवति  -\nसखि + सुँ [प्रथमैकवचनस्य सुँ-प्रत्ययः]\n→ सख् अनङ् + स् [<<अनङ् सौ>> [[7।1।93]] इति सखि-शब्दस्य अनङ्-आदेशः]\n→ सखन् + स् [इत्संज्ञालोपः]\nअस्यामवस्थायाम् -\nअ)   <<सर्वनामस्थाने च असम्बुद्धौ>> [[6।4।8]] इत्यनेन  असम्बुद्धौ-सर्वनामस्थाने परे  नकारान्तस्य अङ्गस्य उपधादीर्घः (=आकारः) प्राप्नोति , तथा \nआ) <<सख्युरसम्बुद्धौ>> [[7।1।92]] इति सुँ-प्रत्ययस्य णित्-अतिदेशे कृते  <<अतः उपधायाः>> [[7।2।116]] इति अङ्गस्य उपधावर्णस्य वृद्धिः (=आकारः) अपि प्राप्नोति । \nअत्र  एताभ्यां सूत्राभ्याम्  <<अतः उपधायाः>> [[7।2।116]] इत्यस्य अपेक्षया   <<सर्वनामस्थाने च असम्बुद्धौ>> [[6।4।8]]  इति सूत्रम् नित्यमस्ति यतः अस्य सूत्रस्य प्रयोगः <<अतः उपधायाः>> [[7।2।116]] इत्यस्मात् अनन्तरमपि भवितुमर्हति, परन्तु <<सर्वनामस्थाने च असम्बुद्धौ>> [[6।4।8]] इत्यस्य प्रयोगं कुर्मश्चेत् <<अतः उपधायाः>> [[7।2।116]]  इत्यस्य अवकाशः (= उपधा-अकारः) एव विनश्यति ।  अतः अत्र 'सखान् स्' इति स्थिते  <ऽपूर्वपरनित्यन्तरङ्गापवादानामुत्तरोत्तरं बलीयःऽ> अनया परिभाषया नित्यसूत्रस्यैव प्रयोगः क्रियते  -\n→ सखान् स् [<<सर्वनामस्थाने च असम्बुद्धौ>> [[6।4।8]] इति उपधादीर्घः]\n→ सखान् [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इति सुँ-प्रत्ययस्य लोपः]\n→ सखा [<<नलोपः प्रातिपदिकान्तस्य>> [[8।2।7]] इति प्रातिपदिकसंज्ञकस्य पदस्य अन्तिमनकारस्य लोपः । अत्र यद्यपि प्रातिपदिकम् 'सखि' इति अस्ति, तथापि <ऽएकदेशविकृतमनन्यवत्ऽ> अनया परिभाषया 'सखा' शब्दस्य अपि प्रातिपदिकत्वं जायते ।]\n\n5. सम्बोधनैकवचनस्य सुँ-प्रत्यये परे अस्य सूत्रस्य प्रसक्तिः एव नास्ति, यतः अस्मिन् सूत्रे 'असम्बुद्धौ' इति उक्तमस्ति । अस्य 'मुनि' शब्दवदेव <<एङ्ह्रस्वात्सम्बुद्धेः>> [[6।1।69]] इत्यनेन अङ्गस्य गुणादेशे कृते 'हे सखे' इति रूपम् सिद्ध्यति ।\n                                       \nज्ञातव्यम् -\n1. अनेन सूत्रेण सखि-शब्दात् परस्य सर्वनामस्थानसंज्ञकप्रत्यये 'णित्' गुणस्य आरोपणम् भवति, अतः एतत् सूत्रम् 'अतिदेशसूत्रम्' नाम्ना ज्ञायते । <ऽअन्यतुल्यत्वविधानमतिदेशःऽ> इति अतिदेशस्य व्याख्या । \n2. अस्मिन् सूत्रे षष्ठ्यन्तं पदम् नास्ति, अतः <ऽउभयनिर्देशे पञ्चमीनिर्देशः बलीयान्ऽ> अनया परिभाषया अत्र सप्तमीनिर्दिष्टः शब्दः स्थानिनः कार्यं करोति । अतएव णित्-गुणः सर्वनामस्थानस्य भवति, 'सखि'शब्दस्य न ।\n3. वर्तमानसूत्रेण सखि-इत्यस्य अङ्गस्य वृद्धिं कृत्वा 'ऐ' इति अन्तिमवर्णनिर्माणम् भवति, यस्मात् परः <<प्रथमयोः पूर्वसवर्णः>>  [[6।1।102]] , <<जसि च>> [[7।3।109]], <<अमि पूर्वः>> [[6।1।107]] एतेषु कस्यापि प्रसक्तिः एव नास्ति ।                            \n",
    "sk": " सख्युरङ्गात्परं संबुद्धिवर्जं सर्वनामस्थानं णिद्वत्स्यात् ॥",
    "lsk": "सख्युरङ्गात्परं संबुद्धिवर्जं सर्वनामस्थानं णिद्वत्स्यात्॥",
    "balamanorama": "<<सख्युरसम्बुद्धौ>> - सखि-औ इति स्थिते णित्कार्यं वृदिंध वक्ष्यन् णिद्वद्भावं दर्शयति-सख्युरसम्बुद्धो ।सख्यु॑रिति दिग्योगे पञ्चमी ।अङ्स्ये॑त्यधिकृतं पञ्चम्या विपरिणम्यते । 'पर' मित्यध्याहार्यम् ।इतोऽत्सर्वनामस्थाने॑ इत्यतः 'सर्वनामस्थाने' इत्यनुवर्तते ।असम्बुद्धा॑वित्यभेदेनान्वेति ।गोतो णि॑दित्यतोणि॑दिति प्रथमान्तमनुवृत्तम् । तत्सामानाधिकारण्यादसम्बुद्धा॑विति सर्वनामस्थाने॑इति च सप्तमी प्रथमा कल्प्यते । तदाह-सख्युरङ्गादित्यादिना । णिद्वदिति । णित्कार्यकृत्स्यादित्यर्थः । णिच्छब्दस्तत्कार्यातिदेशार्थ इति भावः ।",
    "tattvabodhini": "<<सख्युरसम्बुद्धौ>> - सख्युरसंबुद्धौ । इहइतोऽत्सर्वनामस्थाने॑इत्यतः॒सर्वनामस्थाने॑इत्यनुवर्तते, तदसंबुद्धावित्यनेन विशेष्यते ।गोतो णि॑दिति सूत्राण्णिदित्यनुवृत्तं तत्सामानाधिकरण्येन सप्तम्याः प्रथमा कल्प्यत इत्याह — संबुद्धिवर्ज्ज सर्वनामस्थानमिति ।सख्युरसंबुद्धि॑रित्येव सूत्रयितुं युक्तमिति मनोरमायां स्थितम् । ननु॒सखे॑त्यत्रोपधादीर्घे बाधित्वना परत्वाद॒त उपधाया॑इति वृद्ध्या भाव्यं, सोर्णित्त्वादिति चेदत्राहुः-कृताऽकृतप्रसङ्गित्वमात्रेणापि नित्यत्वस्वीकारात्, अन्तरङ्गत्वाच्चसखे॑त्यत्र वृदिंध बाधित्वासर्वानामस्थाने चासंबुद्धौ॑ इत्युपधादीर्घेणैव भवतव्यम्,सख्युरसंबुद्धा॑विति णिद्वद्बावमुपजीव्याऽत्र पर्वर्तमानस्यअत उपाधायाः॑इत्यस्य बहिरङ्गत्वादिति ।",
    "padamanjari": "",
    "kashika": "असम्बुद्धौ यः सखिशब्दः तस्मात् परं सर्वनामस्थानं णित् भवति। सखायौ। सखायः। असम्बुद्धौ इति किम्? हे सखे।",
    "kashika_nyaas": "   `असम्बुद्धौ` इति पर्युदासः - सम्बुद्धेरन्याऽसम्बुद्धिः। `हे सखे` इति। `ह्यस्वस्य गणः`  [[7|3|108]]  इति गुणः॥",
    "sae": "The  सर्वनामस्थानप्रत्यय not belonging to सम्बोधन-एकवचन when attached to the word सखि becomes णित्.",
    "mahabhashyam": "",
    "pradeep": "",
    "video": "",
    "lsk_chapter": "5"
}