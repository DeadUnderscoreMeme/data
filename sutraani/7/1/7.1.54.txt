{
    "i": "71054",
    "an": "आमि$71052",
    "ad": "अङ्गस्य$6$4$1",
    "ss": "ह्रस्व-नदी-आपः अङ्गात् आमि नुट् ",
    "sa": "ह्रस्वन्तात्, नदीसंज्ञकात्, आबन्तात् परस्य आम्-प्रत्ययस्य नुट्-आगमः भवति । ",
    "sd": "अनेन सूत्रेण त्रिविधानाम् शब्दानाम् विषये षष्ठीबहुवचनस्य 'आम्'-प्रत्ययस्य नुट्-आगमः विधीयते । ते एतादृशाः - \n\n1. ह्रस्व-स्वरान्तशब्दाः - यथा - बाल, फल, मुनि, मति, वारि, साधु, धेनु, मधु, मातृ, पितृ, धातृ ।\n2. नदीसंज्ञकशब्दाः - एते द्वयोः सूत्रयोः विधीयन्ते -     \nअ) <<यू स्त्र्याख्यो नदी>> [[1।4।3]] इत्यनेन  इत्यतः दीर्घ-ईकारान्त/ऊकारान्तानाम् नित्यस्त्रीलिङ्गशब्दानाम् नदीसंज्ञा भवति । यथा - नदी, गौरी, चञ्चू, वधू ।\nआ) <<वाऽमि>> [[1।4।5]] इत्यनेन  स्त्री-शब्दं वर्जयित्वा अन्येषाम्  इयङ्-स्थानिनाम्  / उवङ्स्थानिनाम्  नित्यस्त्रीलिङ्गशब्दानामाम्-प्रत्यये परे विकल्पेन नदीसंज्ञा भवति । यथा - श्री, धी, भ्रू आदयः ।\n3. आबन्तशब्दाः - आप्-येषामन्ते ते आबन्ताः । अत्र 'आप्' इत्यनेन 'टाप्', 'चाप्' तथा 'डाप्' - एते त्रयः प्रत्ययाः गृह्यन्ते । अतः एते प्रत्ययान्ताः येषामन्ते, ते शब्दाः आबन्ताः नाम्ना ज्ञायन्ते । यथा, शाला, लता, अजा, सूर्या - आदयः । सर्वे आकारान्त-स्त्रीलिङ्गशब्दाः अनेन गृह्यन्ते ।\n\nएतेषाम् सर्वेषाम् परस्य षष्ठीबहुवचनस्य 'आम्'-प्रत्ययस्य नुट्-आगमः भवति । अयम् टित्-आगमः, अतः <<आद्यन्तौ टकितौ>> [[1।1।46]] इत्यनेन प्रत्ययस्य आद्यवयवरूपेण आगच्छति ।  उदाहरणानि एतानि -                                                \n\n1. बाल + आम् [<<स्वौजस्..>> [[4।1।2]] इत्यनेन षष्ठीबहुवचनस्य आम्-प्रत्ययः]\n→ बाल + नुट् + आम् [<<ह्रस्वनद्यापो नुट्>> [[7।1।54]] इत्यनेन ह्रस्वात् परस्य आम्-प्रत्ययस्य  नुट्-आगमः ]\n→ बाल + न् + आम् [इत्संज्ञालोपः]\n→ बाला नाम् [<<नामि>> [[6।4।3]] इत्यनेन नाम्-प्रत्यये परे अङ्गस्य दीर्घः]\n→  बालानाम्\n\n2. गौरी + आम् [<<स्वौजस्..>> [[4।1।2]] इत्यनेन षष्ठीबहुवचनस्य आम्-प्रत्ययः]\n→ गौरी + नुट् + आम् [<<ह्रस्वनद्यापो नुट्>> [[7।1।54]] इत्यनेन नद्यन्तात् परस्य आम्-प्रत्ययस्य  नुट्-आगमः ]\n→ गौरी + न् + आम् [इत्संज्ञालोपः]\n→ गौरी नाम् [<<नामि>> [[6।4।3]] इत्यनेन नाम्-प्रत्यये परे अङ्गस्य दीर्घः]\n→ गौरीणाम् [<<अट्कुप्वाङ्नुम्व्यवायेऽपि>> [[8।4।2]] इत्यनेन णत्वम्]\n          \n3. भ्रू + आम् [<<स्वौजस्..>> [[4।1।2]] इत्यनेन षष्ठीबहुवचनस्य आम्-प्रत्ययः]\n→ भ्रू + नुट् + आम् [<<वाऽमि>> [[1।4।5]] इत्यनेन आम्-प्रत्यये परे भ्रू-शब्दस्य विकल्पेन नदीसंज्ञा । नदीसंज्ञायाम् सत्याम्  <<ह्रस्वनद्यापो नुट्>> [[7।1।54]] इत्यनेन नद्यन्तात् परस्य आम्-प्रत्ययस्य नुट्-आगमः ]\n→ भ्रू + न् + आम् [इत्संज्ञालोपः]\n→ भ्रू नाम् [<<नामि>> [[6।4।3]] इत्यनेन नाम्-प्रत्यये परे अङ्गस्य दीर्घः]\n→ भ्रूणाम् [<<अट्कुप्वाङ्नुम्व्यवायेऽपि>> [[8।4।2]] इत्यनेन णत्वम्]\n\n4. माला + आम्  [<<स्वौजस्..>> [[4।1।2]] इत्यनेन षष्ठीबहुवचनस्य आम्-प्रत्ययः]\n→ माला + नुट् + आम् [ <<ह्रस्वनद्यापो नुट्>> [[7।1।54]] इत्यनेन आबन्तात् परस्य आम्-प्रत्ययस्य नुट्-आगमः ]\n→ माला + न् + आम् [इत्संज्ञालोपः]\n→ माला + नाम् [<<नामि>> [[6।4।3]] इत्यनेन नाम्-प्रत्यये परे अङ्गस्य दीर्घः]\n→ मालानाम्\n\n5. बहुश्रेयसी + आम्  [<<स्वौजस्..>> [[4।1।2]] इत्यनेन षष्ठीबहुवचनस्य आम्-प्रत्ययः]\n→ बहुश्रेयसी + नुट् + आम् [ अनेन वात्तिकेन नदीसंज्ञायाम् प्राप्तायाम् <<ह्रस्वनद्यापो नुट्>> [[7।1।54]] इत्यनेन नुट्-आगमः]\n→ बहुश्रेयसी + न् + आम् [इत्संज्ञालोपः]\n→ बहुश्रेयसी + नाम् [<<नामि>> [[6।4।3]] इत्यनेन नाम्-प्रत्यये परे अङ्गस्य दीर्घः]\n→ बहुश्रेयसीनाम् \n                \nज्ञातव्यम् - \n1. अस्मिन् सूत्रे षष्ठ्यन्तं पदम् नास्ति, अतः <ऽउभयनिर्देशे पञ्चमीनिर्देशः बलीयान्ऽ> अनया परिभाषया सप्तम्या निर्दिष्टम् पदम् स्थानिनम् दर्शयति ।\n2. अस्मिन् सूत्रे निर्दिष्टः 'आम्' शब्दः षष्ठीबहुवचनस्य प्रत्ययः अस्ति, सप्तमी-एकवचनस्य <<ङेराम्नद्याम्नीभ्यः>> [[7।3।116]] इत्यनेन निर्दिष्टः आम्-आगमः नास्तीति भाष्ये स्पष्टीकृतमस्ति ।\n3. अयम् नुट्-आगमः आकारान्त/ईकारान्त/ऊकारान्त-पुँल्लिङशब्दानाम् विषये न भवति । यथा - हाहा + आम् → हाहाम् । सेनानी + आम् → सेनान्याम् । खलपू + आम् → खलप्वाम् ।",
    "sk": " ह्रस्वान्तान्नद्यन्तादाबन्ताच्चाङ्गात्परस्यामो नुडागमः स्यात् ॥ ",
    "lsk": "ह्रस्वान्तान्नद्यन्तादाबन्ताच्चाङ्गात्परस्यामो नुडागमः॥",
    "balamanorama": "<<ह्रस्वनद्यापो नुट्>> - तदाह — ह्यस्वान्तादित्यादिना 'आम्' अत्र षष्ठीबहुवचनमेव, नतुङेरा॑मित्यादिविहितमिति भाष्ये स्पष्टम् । नुटि टकार इत् । उकार उच्चारणार्थः । टित्त्वादाद्यवयवः ।",
    "tattvabodhini": "<<ह्रस्वनद्यापो नुट्>> - ह्यस्वनद्यापो ।अङ्गस्ये॑त्यनुवर्तते । तच्च पञ्चन्यन्तेन सामानाधिकरण्यादङ्गादिति विपरिणमय्य ह्यस्वादिभिर्विशेष्यते, विशेषणेन तदन्तविधिरित्याशयेनाह-ह्यस्वान्तादिति । एतेनह्यस्वनद्यापः-॑ इति पञ्चमी न तु षष्ठीति स्फोरितम् । ज्ञापकं त्वत्रनामी॑ति । नहि प्रकृत्यागमत्वे अङ्गसंज्ञानिमित्तं नाम् सम्भवति । एवं चानया पञ्चम्याऽनन्यार्थयातस्मादित्युत्तरस्ये॑ति परिभाषोपस्थित्याआमि सर्वनाम्नः सुट् इत्यतोऽनुवृत्तमामीति सप्तम्यन्तंडः सि धु॑डित्यत्रेव षष्ठआ विपरिणम्यते,अमी॑ति सप्तम्याःत्रेस्त्रयः॑ इत्यत्र चरितार्थत्वादित्यभिप्रेत्याह-आमो नुडागमः स्यादिति । अत्र नव्याः-॒नुट् इति योगं विभज्यअङ्गात्परस्यामो नुट् इत्युत्सर्गविधि कृत्वानद्यापः॑ इत्यंशेनदीर्घात्परस्यामो नुट् चेद्भवति तर्हि नद्याप एव॑ इति नियमविधिं व्याख्याय ह्रस्वग्रहणं प्रत्याख्येयम् । न चैवंलिहां॑दुहा॑मित्यादावतिप्रसङ्गैति वाच्यम् ।हलन्ताच्चेद्भवति तर्हि षट्चतुभ्र्य एवे॑ति नियमाभ्युपगमात् ।ध्वस्वनडुहां॑कतिपयचतुरां॑यजिक्रुञ्चा॑झलाम् इत्यादिनिर्देशाच्च । तस्माद्ध्रस्वग्रहणप्रत्याख्याने न कोऽपि द#ओष इत्याहुः । अत्र वदन्ति — ॒नु॑डिति पृथग्योगे कृते सति ङेरामि कृते परमप्याटं बाधित्वाऽन्तरङ्गत्वादामो नुट् स्यात् । तथा च-॒परत्वादाटा नुड्बाध्यते॑-इति वक्ष्यमाणग्रन्थेन,आटि कृते सकृद्गतिन्यायान्नुड् ने॑ति भाष्यग्रन्थेन च विरोधः स्यात् । यद्यपिनियमसूत्राणां विधिमुखेन प्रवृत्ति॑रिति पक्षे ङेरामि कृते तस्यनद्यापः॑ इत्यनेनैव नुडागमे प्रसज्यमानेआण्नद्याः॑ इत्यनेन स बाध्यत इतिपरत्वादाटा नुड् बाध्यत॑ इत्यादिग्रन्थः सङ्गच्छते, तथापिनियमसूत्राणां निषेधमुखेन प्रवृत्ति॑रिति पक्षे परमपि आटं बाधित्वा अन्तरङ्गत्वान्नुट् स्यादेव । किंचनद्यापः॑ इत्यत्रनद्यापः परस्यामो नुडेव स्यान्नान्यत् इत्यर्थः स्यात् । तथा च गौर्यां रमायां सर्वासां सर्वस्यामिति न सिध्येत् । सुडामस्य पुंसि, आट्-याट्-स्याडागमानां तु ङिदन्तरे चरितार्थत्वात् । अपि च गौर्यामित्यादौ ङेरामि कृते नुटं बाधित्वा प्राप्तमाटं बाधितुं नदीग्रहणम् । एवं रमायां सर्वासां सर्वस्यामित्यादौ प्राप्तं याटं सुटं स्याटं च बाधितुमाब्ग्रहणमितिनद्यापः॑ एतद्विध्यर्थमेव स्यान्न नियमार्थम् । ततश्च विआपां वातप्रम्यामित्यादौ नुड् दुर्वार एव ।नद्यां मतुप्भाषायां सदवसश्रुवः॑सर्वसां प्रायदर्शनम्तदस्यां प्रहरणम् इत्यादिनिर्देशाञ्शरणीकृत्य विध्यर्थत्वापादनस्य, नुडेवेति प्रागुक्तनियमस्य [च] निवारणे तु प्रतिपत्तिगौरवम् । अपि च-॒आकारान्तादीकारान्तादूकारान्ताच्चेद्भवति तर्हि नद्याप एव॑ इति नियमस्यापि संभवाद्विआपां वातप्रम्यां खलप्वामित्यादौ नुडागमाऽभावेऽपि गवामित्यादौ नुट् स्यात् । न च छन्दसिगोः पादान्ते॑ इत्यारम्भाल्लोके गोशह्दात्परस्यामो नुड् न भवेदिति वाच्यम्,पादान्ते गोशब्दात्परस्यामो नुट् चेच्छन्दस्येवे॑ति नियमेन लोके पादान्तेगोना॑मिति प्रयोगस्याभावेऽप्यपादान्ते तस्याऽनिवर्त्त्यत्वापत्तेः । रायां ग्लावां नावामित्यादौ दुर्निवारत्वाच्च । यदि तुदीर्घात्परस्य आमो नुट्चे॑दित्यादिनियमेगोः पादान्ते॑ इति सूत्रं विध्यर्थं भवेत् ।आकारान्तादिभ्यः परस्यामो नुट् चे॑दित्यादिनियमे तु नियमार्थं स्यात् । तत्र विधिनियमयोर्विधिरेव ज्यायानिति न्यायाननुसन्धानेनदीर्घान्तात्परस्यामो नुट् चे॑दित्यादिनियम एव स्वीक्रियत इत्युच्यते तदापि पुनः प्रतिपत्तिगौरवमस्त्येवदीर्घान्तात्परस्यामो नुट् चे॑दित्यादिनियम एव स्वीक्रियत इत्युच्यते तदापि पुनः प्रतिपत्तिगौरवमस्त्येव, तस्माद्ध्रस्वग्रहणप्रत्याख्यानस्यातिक्लेशसाध्यत्वाद्यथाश्रुतमेव रमणीयमिति ।",
    "padamanjari": "  ह्रस्वनद्याप इति पञ्चमी, नामि इति लिङ्गेन अन्यथाऽङ्गनिमितस्य नामो न ह्यस्ति सम्भवः ॥",
    "kashika": "ह्रस्वान्तात् नद्यन्ताताबन्ताच् च उत्तरस्य आमः नुडागमो भवति। ह्रस्वान्तात् तावत् वृक्षाणाम्। प्लक्षाणाम्। अग्नीनाम्। वायूनाम्। कर्तॄणाम्। नद्यन्तात् कुमारीणाम्। किशोरीणाम्। गौरीणाम्। शार्ङ्गरवीणाम्। लक्ष्ंईणाम्। ब्रह्मबन्धूनाम्। वीरबन्धूनाम्। आबन्तात् खट्वानाम्। मालनाम्। बहुराजानाम्। कारीषगन्ध्यानाम्।",
    "kashika_nyaas": "   `कुमारीणाम्` इति। <<वयसि प्रथमे>> [[4|1|20]]  इति ङीष्। `गौरीणाम्` इति। <<षिद्गौरादिभ्यश्च>> [[4|1|41]]  इति ङीष्। `शाङ्र्गरवीणाम्` इति। `शाङ्र्गरवाद्यञो ङीन्`  [[4|1|73]]  इति ङीन्। `लक्ष्मीणाम्` इति। `अवितृस्तृतन्त्रिभ्य ईः` (पं।उ। 3-158) इत्यनुवृत्तौ `लक्षेर्मुट्? च` (पं।उ।3।160) इतीर्मुट्? च। `ब्राहृबन्धूनम्` इति। ब्राहृआ बन्धुरासामिति बहुव्रीहिः। `ऊङुतः  [[4|1|66]]  इत्यूङ्। `खट्वानाम्` इति। `अजाद्यतष्टाप्`  [[4|1|4]] । `बहुराजानाम्` इति। `डाबुभाभ्यामन्यतरस्याम्`  [[4|1|13]]  इति डाप्। `कारीषगन्ध्यानाम्` इति। कारीषगन्धेरपत्यमित्यण। तस्य `अणिञोरनार्षयोः`  [[4|1|78]]  इत्यादिना ष्यङादेशः, `यङ्श्चाप्`  [[4|1|74]]  इति चाप्॥",
    "sae": "The आम्-प्रत्यय that follows a ह्रस्व word, a नदीसंज्ञक word, or an आबन्त word gets a नुट्-आगम.",
    "mahabhashyam": " ह्रस्वनद्यापो नुट् आमि सर्वनाम्नः सुट् ॥ त्रेस्त्रयः ॥ इमे बहव आम्शब्दाः(4) - कास्प्रत्ययादाममन्त्रे लिटि । ङसोसाम् किमेत्तिङव्ययघादाम्वद्रव्यप्रकर्षे । ङेराम्नद्याम्नीभ्य इति, कस्येदं ग्रहणम् ? ॥ षष्ठीबहुवचनस्य ग्रहणम्(1) ॥ अथास्य कस्मान्न भवति  -  कास्प्रत्ययादाममन्त्रे लिटीति ? ॥ अननुबन्धकग्रहणे हि न सानुबन्धकस्येति ॥ स तर्ह्यस्यैवमर्थोऽनुबन्धः कर्तव्य इहास्य ग्रहणं मा भूदिति ? ॥ ननु चावश्यं मकारस्येत्संज्ञापरित्राणार्थोऽनुबन्धः कर्तव्यः ॥ नार्थ इत्संज्ञापरित्राणार्थेन, इत्कार्याऽभावादत्रेत्संज्ञा न भविष्यति ॥ इदमस्तीत्कार्यं -  मिदचोऽन्त्यात्पर इत्यचामन्त्यात्परो यथा स्यात् ॥ प्रत्ययान्तादयं विधीयते, तत्र नास्ति विशेषोमिदचोन्त्यात्परःथ्द्य;ति वा परत्वे, प्रत्ययः पर इति वा (परत्वे(2)) ॥ यस्तर्हि न प्रत्ययान्तात् - ःथ्द्य;जादेश्च गुरुमतोऽनृच्छ इति ? ॥ अत्रापि आस्कारसोराम्वचनं ज्ञापकं - नायमचामन्त्यात्परो भवतीति ॥ कथं कृत्वा ज्ञापकम् ? ॥ ह्यस्ति विशेषः  - आम्यचामन्त्यात्परे सत्यसति वा ॥ अयमस्ति विशेषोऽसत्यामि द्विर्वचनेन भवितव्यं, सति न भवितव्यम् ॥ सत्यपि भवितव्यम् ॥ कथम् ? ॥ आमस्तन्मध्यपतितत्वाद्धातुग्रहणेन ग्रहणात् । तदेतत्कासासोराम्वचनं ज्ञापकमेव -  नायमचामन्त्यात्परो(1) भवतीति ॥ अथापि कथं चिदित्कार्यं स्यादेवमपि न दोषः, - क्रियते न्यास एव - आमअमन्त्रे(2) इति । यद्येवमामाऽमन्त्र इति प्राप्नोति ॥ शकन्धुन्यायेन निर्देशः ॥ अथ वाऽस्त्वस्य ग्रहणं को दोषः ? ॥ इह कारयांचकार हारयांचकार चिकीर्षांचकार जिहीर्षांचकार, ह्रस्वनद्यापो नुडिति नुट्प्रसज्येत ॥ लोपाऽयादेशयोः कृतयोर्न भविष्यति ॥ इदमिह संप्रधार्यं - लोपायादेशौ क्रियेतां(2) नुडिति; किमत्र कर्तव्यम् ? ॥ परत्वान्नुट् ॥ नित्यौ लोपाऽयादेशौ, कृतेऽपि नुटि प्राप्नुतोऽकृतेपि । तत्र नित्यत्वाल्लोपाऽयादेशयोः कृतयोर्विहतनिमित्तत्वान्नुग्न भविष्यति ॥ अथास्य कस्मान्न भवति - किमेत्तिङव्ययघादाम्वद्रव्यप्रकर्षःथ्द्य;ति ? ॥ अननुबन्धकग्रहणे हि न सानुबन्धकस्येति ॥ स तर्ह्येवमर्थोऽनुबन्धः कर्तव्यः ? ॥ ननु चावश्यमुगित्कार्यार्थोऽनुबन्धः कर्तव्यः ॥ नार्थ उगित्कार्यार्थेनाऽनुबन्धेन । लिङ्गविभक्तिप्रकरणे सर्वमुगित्कार्यां, न चामो लिङ्गविभक्ती स्तः । अव्ययमेषः ॥ मकारस्य तर्हीत्संज्ञापरित्राणार्थोऽनुबन्धः कर्तव्यः ॥ इत्कार्याऽभावादत्रेत्संज्ञा न भविष्यति ॥ इदमस्तीत्कार्यं - मिदचोन्त्यात्पर इत्यचामन्त्यात्परो यथा स्यात् ॥ नैतदस्ति । घान्तादयं विधीयते तत्र नास्ति विशेषः - मिदचोन्त्यात्पर इति वा(1) परत्वे प्रत्ययः पर इति वा परत्वे ॥ अथापि कथं चिदित्कार्यं स्यादेवमपि न दोषः - क्रियते न्यास एव ॥ अथ वाऽस्त्वस्य ग्रहणं को दोषः ? ॥ इह-पचतितरां जल्पतितरां, - ह्रस्वनद्यापो नुडिति, नुट्प्रसज्येत ॥ लोपे कृते न भविष्यति ॥ इदमिह संप्रधार्थं लोपः क्रियतां नुडिति, किमत्र कर्तव्यम् ? ॥ परत्वान्नुट् ॥ एवं तर्हि ह्रस्वनद्यापो नुडित्यत्र यस्येति लोपोऽनुवर्तिष्यते ॥ अथास्य कस्मान्न भवति ङेराम्नद्याम्नीभ्यःथ्द्य;ति ? ॥ किं च स्यात् ? ॥ कुमार्यां किशोर्यां खट्वायां मालायां तस्यां यस्यामिति, - ह्रस्वनद्याप नुडिति नुट्प्रसज्येत ॥ आड्याट्स्याटोऽत्र बाधका भविष्यन्ति ॥ इदमिह संप्रधार्यम् - आड्याट्स्याटः क्रियन्तां, नुडिचि, - किमत्र कर्तव्यम् ? ॥ परत्वादाड्याट्स्याटः ॥ अथेदानीमाड्याट्स्याट्त्सु कृतेषु पुनः प्रसङ्गान्नुट्कस्मान्न भवति ? ॥ सकृद्गतौ विप्रतिषेधे यद्बाधितं तद्बाधितमेवेति ॥ (ह्रस्वनद्यापो) ॥ ",
    "pradeep": "",
    "video": ""
}