{
    "i": "71066",
    "an": "यि$71065##लभेः$71064##नुम्$71058",
    "ad": "अङ्गस्य$6$4$1",
    "ss": "उपात् लभेः प्रशंसायाम् यि नुम् ",
    "sa": "उप + लभ् इत्यत्र यकारादि प्रत्ययस्य विषये 'प्रशंसा' अस्मिन् अर्थे नुमागमः भवति ।",
    "sd": "डुलभष् (पाके) इति भ्वादिगणस्य धातुः ।  उप-उपसर्गात् परस्य अस्य धातोः प्रशंसा (= स्तुतिः) अस्मिन् अर्थे यकारादि-प्रत्ययस्य विषये नुमागमः भवति । \r\nअत्र एतत् स्मर्तव्यम् यत् अस्मिन् सूत्रे 'यि' इति विषयसप्तमी अस्ति, परसप्तमी न । अतः यकारादि-प्रत्ययस्य विषये (परन्तु यकारादि-प्रत्ययस्य स्थापनात् पूर्वमेव) अयम् नुमागमः भवति । इत्युक्ते, यकारादि प्रत्ययस्य विवक्षायाम् एव वर्तमानसूत्रेण नुमागमे कृते 'लन्भ्' इति यत् रूपम् जायते, तस्मादेव यकारादिप्रत्ययः विधीयते, लभ्-इत्यस्मात् न । उदाहरणानि एतानि -\r\n\r\n1. उप + लन्भ् + ण्यत् [<<ऋहलोर्ण्यत्>> [[3।1।124]] इति ण्यत् प्रत्ययः । अत्र एतत् स्मर्तव्यम् यत् यदि 'लभ्' इत्यस्मात् प्रत्यविधानमभविष्यत्, तर्हि <<पोरदुपधात्>> [[3।1।98]] इत्यनेन अच्-प्रत्ययः अभविष्यत्, येन प्रत्ययस्य अकारः <<यतोऽनावः>> [[6।1।213]] इत्यनेन  उदात्तः अभविष्यत् । परन्तु यकारादि-प्रत्ययस्य विवक्षायाम् नुमागमे कृते लन्भ् इति रूपम् जायते, अतः अत्र 'ण्यत्' प्रत्ययः आगच्छति, येन <<गतिकारकोपपदात् कृत्>> [[6।2।139]] इत्यनेन पदस्य अन्त्यस्वरितत्वम् जायते ।]\r\n→ उपलम्भ्य [<<नश्चापदान्तस्य झलि>> [[8।3।24]] इति अनुस्वारः, <<अनुस्वारस्य ययि परसवर्णः>> [[8।4।58]] इति परसवर्णः मकारः]\r\n\r\nयथा - 'हे पुत्र , त्वया विद्या उपलम्भ्या' । अत्र पुत्रमुद्दिश्य 'त्वया विद्यायाः प्रशंसा करणीया' इति उक्तमस्ति । अतः अत्र नुमागमः क्रियते ।\r\n                  \r\n2. उप + लन्भ्  + यक् + ते [लभ्-धातोः कर्मणि-प्रयोगस्य लट्-लकारस्य प्रथमपुरुषैकवचनस्य विवक्षायाम नुमागमे कृते 'लन्भ्' इति अङ्गम् जायते । <<सार्वधातुके यक्>> [[3।1।67]] इत्यनेन कर्मणि-प्रयोगस्य विवक्षायाम् यक्-प्रत्ययः, लट्-लकारस्य आत्मनेपदस्य प्रथमपुरुषैकवचनस्य 'ते' इति प्रत्ययः]\r\n→ उपलभ्यते [<<अनिदितां हलः उपधायाः क्ङिति>> [[6।4।24]] इति नकारलोपः]\r\n\r\nज्ञातव्यम् - \r\n1. अस्मिन् सूत्रे प्रयुक्तः 'प्रशंसा' शब्दः अर्थं दर्शयितुम् प्रयुक्तः अस्ति, शब्दं दर्शयितुम् न । इत्युक्ते, 'प्रशंसा' शब्दे परे नुमागमः भवतीति न, अपितु 'प्रशंसा' अस्मिन् अर्थे नुमागमः भवति ।\r\n2. यदि  'उप + लभ्' इत्यस्य प्रयोगः प्रशंसां विहाय अन्यस्मिन् अर्थे क्रियते (यथा - प्राप्ति, समीपत्व - इत्यादयः), तर्हि अस्य सूत्रस्य प्रयोगः न भवति । यथा - मया वृषलात् किञ्चित् उपलभ्यम् । \r\n3. 'नुम्' अयमागमः मित्-आगमः अस्ति, अतः <<मिदचोऽन्त्यात्परः>> [[1|1|47]] इत्यनेन अन्त्यात् अचः परः आगच्छति ।",
    "sk": " उपलम्भ्यः साधुः । स्तुतौ किम् । उपलब्धुं शक्य उपलभ्यः ॥ ",
    "lsk": "",
    "balamanorama": "<<उपात् प्रशंसायाम्>> - उपात्प्रशंसायाम् । उपात्परस्य लभेर्नुम् स्याद्यादौ प्रत्यये विवक्षिते प्रशंसायां गम्यमानायामित्यर्थः । उपलम्भ्यः साधुरिति । समीपे प्राप्य इत्यर्थः । साधुशब्दात् प्रशंसा गम्यते । इहापि नुमि कृते अदुपधत्वाऽभावाण्ण्यदेव । स्वरे विशेषः पूर्ववत् । ",
    "tattvabodhini": "<<उपात् प्रशंसायाम्>> - उपात्प्रशंसायाम् । यादौ प्रत्यये विवक्षिते उपपूर्वाल्लभेर्नुम् स्यात्प्रशंसायाम् । सा चेह गम्यमानतया विशेषणम् । धात्वर्थस्तु प्राप्तिरेव,तेन यस्य प्राप्तिर्यस्माद्वा प्राप्तिः प्रशंसाहेतुर्भवति तदिहोदाहरणम् । विपरीतं तु प्रत्युदाहरणम् । इहापियादौ प्रत्यये विवक्षिते॑ इत्यर्थान्नुमि कृते ण्यति सत्यन्तस्वरितत्वं भवति । यति तु सत्युत्तरपदाद्युदात्तत्वं स्यात् । प्राचा तु स्वरे विशेषमनालोच्यपोरदुपधा॑दिति यतमेव स्वीकृत्य यति परे नुमिति व्याख्यातं, तदाकरिरोधादुपेक्ष्यमित्याहुः ।",
    "padamanjari": "  अत्र प्राप्तिरेव धात्वर्थः । प्रशंशा तु गम्यमानतया विशेषणम् । अतो यस्य प्राप्तिर्यतो वा प्राप्तिः प्रशंसाहेतुर्भवति तत्रोदाहरणम् । विपर्यये तु प्रत्युदाहरणम् ॥",
    "kashika": "उपादुत्तरस्य लभेः प्रशंसायां गम्यमानायां यकारादिप्रत्ययविषये नुमागमो भवति। उपलम्भ्या भवता विद्या। उपलम्भ्यानि धनानि। ण्यत्प्रत्ययान्तत्वातन्तस्वरितत्वम् एव। प्रशंसायाम् इति किम्? उपलभ्यमस्माद् वृषलात् किञ्चित्। पोरदुपधत्वाद् यत्प्रत्ययान्तम् इदम्।",
    "kashika_nyaas": "   `प्रशंसायाम्` इति। उपलभ्य इति स्तुतौ। अतिप्रशंस्य इत्यर्थः। `उपलभ्यम्` इति। प्रप्तव्यमित्यर्थः॥",
    "sae": "",
    "mahabhashyam": "",
    "pradeep": "",
    "video": ""
}