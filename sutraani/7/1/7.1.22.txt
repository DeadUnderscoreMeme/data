{
    "i": "71022",
    "an": "जश्-शसोः$71020",
    "ad": "अङ्गस्य$6$4$1",
    "ss": "षड्भ्यः अङ्गात् जश्-शसोः लुक्",
    "sa": "षट्-संज्ञकात् अङ्गात् परस्य जस्/शस्-प्रत्यययोः लुक् भवति ।          ",
    "sd": "षट्-इयम् संज्ञा द्वाभ्याम् सूत्राभ्याम् दीयते -\n1. <<ष्णान्ता षट्>> [[1।1।24]] इत्यनेन षकारान्ताः नकारान्ताः च संख्यावाचिनः शब्दाः षट्-संज्ञकाः भवन्ति । यथा - पञ्चन्, षष् सप्तन्, अष्टन्, नवन्, दशन्, एकादशन् - आदयः ।              \n2. <<डति च>> [[1।1।25]] इत्यनेन डति-प्रत्ययान्तशब्दाः षट्-संज्ञकाः भवन्ति । यथा - कति ।      \n\nएतेभ्यः परस्य जस्-शस्-प्रत्यययोः वर्तमानसूत्रेण 'लुक्' भवति । लुक्-इत्युक्ते प्रत्ययस्य  लोपः ।  यथा \n\n1. पञ्चन् + जस् / शस्\n→ पञ्चन् [<<षड्भ्यो लुक्>> [[7।1।22]] इति लुक्]\n→ पञ्च [<<प्रत्ययलोपे प्रत्ययलक्षणम्>> [[1।1।62]] इत्यनेन पञ्च-शब्दस्य <<सुप्तिङन्तं पदम्>> [[1।4।14]] इति पदसंज्ञा । <<नलोपः प्रातिपदिकान्तस्य>> [[8।2।7]] इत्यनेन प्रातिपदिकान्तस्य पदस्य अन्तिमनकारस्य लोपः ।]\n\nएवमेव सप्तन्, नवन्, दशम् एतेषामपि प्रक्रिया भवति ।\n       \n2. षष् + जस् / शस्\n→ षष्  [<<षड्भ्यो लुक्>> [[7।1।22]] इति लुक्]\n→ षड् [<<झलां जशोऽन्ते>> [[8।2।39]] इति जश्त्वम्]\n→ षड्, षट् [<<खरि च>> [[8।4।55]] इति वैकल्पिकं चर्त्वम्]\n\n3. अष्टन् + जस् / शस्\n→ अष्ट + जस् / शस् [<<अष्टनः आ विभक्तौ>> [[7|2|84]] इत्यनेन अष्ट-शब्दस्य वैकल्पिकः आकारादेशः न भवति ।]\n→ अष्टन्  [<<षड्भ्यो लुक्>> [[7|1|22]] इति जस्/शस्-प्रत्यययोः लुक्]\n→ अष्ट [<<नलोपः प्रातिपदिकान्तस्य>> [[8।2।7]] इति नकारलोपः]\n\nयदि अष्टन्-शब्दस्य जस्/शस्-प्रत्यये परे आकारादेशः भवति, तर्हि <<षड्भ्यो लुक्>> [[7|1|22]] इति जस्/शस्-प्रत्यययोः लुक्-प्राप्ते अपवादत्वेन <<अष्टाभ्य औश्>> [[7|1|21]] इति औश्-आदेशः भवति । अग्रे वृद्धि-एकादेशं कृत्वा 'अष्टौ' इति रूपं सिद्ध्यति ।\n\nज्ञातव्यम् - अस्मिन् सूत्रे जस्/शस्-प्रत्यययोः लोपः 'लुक्' नाम्ना कृतः अस्ति । 'लुक्' इत्यस्य प्रयोगस्य प्रयोजनमस्ति  लुप्तप्रत्ययेन निर्दिष्टस्य अङ्गकार्यस्य <<न लुमताङ्गस्य>> [[1।1।63]] इति प्रतिषेधः । यथा, नपुँसकलिङ्गस्य विषये <<सर्वनामस्थाने चासम्बुद्धौ>>  [[6।4।8]] इत्यनेन सामान्यरूपेण नकारान्तस्य अङ्गस्य यः उपधादीर्घः विधीयते, तादृशं अङ्गकार्यमत्र न भवति ।                         \n",
    "sk": " षड्भ्यः परयोर्जश्शसोर्लुक्स्यात् ॥",
    "lsk": "जश्शसोः॥",
    "balamanorama": "<<षड्भ्यो लुक्>> - षड्भ्यो लुक् । जस्शसोरित्यनुवर्तते । तदाह — षड्भ्यः परयोरित्यादिना । ",
    "tattvabodhini": "<<षड्भ्यो लुक्>> - पङ्भ्यो लुक् ।सर्वनाम्नः स्मै॑ इतिवत्षषोलु॑गिति वक्तव्ये बहुवचननिर्दिशोऽत्रार्थप्राधान्यसूचनार्थः, कृत्रिमाकृत्रिमन्यायेन स्वरूपनिराससिद्धेः । तेनषडर्थगतसङ्ख्याभिधायिनोरेव जश्शसोर्लु॑गित्यर्थपर्यवसानात्प्रियपञ्चन इत्यादौ नातिप्रसङ्गः ।जश्शसोः शि ॑रित्यातोऽनुवर्तनादाह-जश्शसोर्लुक्स्यादिति ।",
    "padamanjari": "  षट्प्रधानादिति । षट्संज्ञकानामर्थः प्रधानं यत्र तस्मादित्यर्थः । प्रियषष इति । अन्यपदार्थप्रधानोऽयं बहुव्रीहिः, सर्वनामसंख्ययोरुपसंख्यानम् इति षषः पूर्वनिपाते प्राप्ते वा प्रियस्य इति प्रियशब्दस्य पूर्वनिपातः ॥",
    "kashika": "षट्संज्ञकेभ्य उत्तरयोः जश्शसोर् लुक् भवति। षट् तिष्ठन्ति। षट् पश्य। पञ्च। सप्त। नव। दश। षट्प्रधानात् तदन्तादपि भवति। उत्तमषत्। यत्र तु उपसर्जनं षट् ततो न भवति, प्रियषषः, प्रियपञ्चानः इति।",
    "kashika_nyaas": "   `पञ्च, सप्त` इति। <<नलोपः प्रातिपदिकान्तस्य>> [[8|2|7]]  इति नलोपः। `षट्परधानात्? तदन्तादपि भवति` इति। अत्र पूर्वको हेतुर्वकतव्यः। `यत्र तु` इत्यादि। अर्थस्येदं ग्रहणं बहुलवचनादवसितम्। स चार्थो द्विविधः - प्रधानोऽप्रधानश्च। तत्र `प्रदाने कार्यसम्प्रत्ययः` (व्या।प।120) इति यत्रार्थस्य प्राधान्यं तत्रैव भवति, न तु यत्रार्थस्याप्राधान्यं तत्र। एष च हेतुः प्रियाष्टान इत्यत्रौश्त्वाभावेऽपि वेदितव्यः। `प्रियषषः` इति। प्रियाषडेषामिति बहुव्रीहिः। अत्रान्यपदार्थस्य प्राधान्यम्, षडर्थस्तु तत्र गुणभावादप्रधानः॥",
    "sae": "The जस्/शस्-प्रत्यय following a षट्-संज्ञक अङ्ग are removed.",
    "mahabhashyam": "",
    "pradeep": "",
    "video": ""
}