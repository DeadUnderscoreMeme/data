{
    "i": "71099",
    "an": "चतुर्-अनडुहोः$71098",
    "ad": "अङ्गस्य$6$4$1",
    "ss": "चतुर्-अनडुहोः अङ्गस्य सम्बुद्धौ अम्",
    "sa": "चतुर्-शब्दस्य, अनडुह्-शब्दस्य च सम्बोधनैकवचनस्य सुँ-प्रत्यये परे अम्-आगमः भवति ।",
    "sd": "'चतुर्' इति रेफान्तशब्दः । 'अनडुह्' इति हकारान्तशब्दः । एतयोः विषये सर्वनामस्थानसंज्ञकप्रत्यये परे <<चतुरनडुहोरामुदात्तः>> [[7।1।98]] इत्यनेन  उदात्तसंज्ञकः 'आम्' आगमः भवति । सम्बोधनैकवचनस्य सुँ-प्रत्यये परे तं बाधित्वा वर्तमानसूत्रेण अम्-आगमः विधीयते । यत्र चतुर्-शब्दः समस्तपदस्य अन्ते अस्ति, तत्रापि अनेन सूत्रेण अम्-आगमः भवति । मित्वात् अयम् आगमः <<मिदचोऽन्त्यात्परः>> [[1|1|47]] इत्यनेन अन्त्यात् अचः परः आगच्छति । उदाहरणे एते -\n\n1.  'प्रियाः चत्वारः यस्य सः' अस्मिन् अर्थे 'प्रियचतुर्' शब्दः सिद्ध्यति । अस्य सम्बोधनैकवचनस्य प्रक्रियायाम् -      \nप्रियचतुर् + सुँ [सम्बोधनैकवचनस्य प्रत्ययः]\n→ प्रियचतु अम् र् + सुँ [<<चतुरनडुहोरामुदात्तः>> [[7।1।98]] इत्यनेन  उदात्तसंज्ञकः 'आम्' आगमे प्राप्ते, अपवादत्वेन <<अम् सम्बुद्धौ>> [[7।1।99]] इति अम्-आगमः]\n→ प्रियचत्व र् स् [<<इको यणचि>> [[6।1।77]] इति यणादेशः]\n→ प्रियचत्वर् [<<रात्सस्य>> [[8।2।24]] इति सकारलोपः]\n→ प्रियचत्वः [<<खरवसानयोर्विसर्जनीयः>> [[8।3।15]] इति विसर्गः]\n\n2. अनडुह् + सुँ [सम्बुद्धिः]\n→ अनडु अम् ह् + स् [<<चतुरनडुहोरामुदात्तः>> [[7|1|98]] इति आम्-आगमे प्राप्ते अपवादत्वेन <<अम् सम्बुद्धौ>> [[7|1|99]] इत्यनेन अनडुह्-शब्दस्य अम्-आगमः ।]\n→ अनडु अ नुम् ह् + स् [<<सावनडुहः>> [[7|1|82]] इत्यनेन नुम्-आगमः]\n→ अनड्वन् ह् स् [<<इको यणचि>> [[6|1|77]] इत्यनेन यणादेशः]\n→ अनड्वन् ह् [<<हल्ङ्याब्भ्यो दीर्घात् सुतिस्यपृक्तं हल्>> [[6|1|68]] इत्यनेन सुँ-प्रत्ययस्य लोपः]\n→ अनड्वन् [<<संयोगान्तस्य लोपः>> [[8|2|23]] इत्यनेन हकारस्य लोपः]",
    "skn": "333",
    "mskn": "282",
    "sskn": "245",
    "lskn": "260",
    "plskn": "0",
    "lpn": "301",
    "sk": " चतुरनडुहोरम् स्यात्संबुद्धौ । आमोऽपवादः । हे अनड्वन् । अनड्वाहौ । अनड्वाहः । अनडुहा ॥ ",
    "lsk": "हे अनड्वन्। हे अनड्वाहौ। हे अनड्वाहः। अनडुहः। अनडुहा॥",
    "balamanorama": "<<अम् सम्बुद्धौ>> - ननु अनड्वान् ह् सित्यत्र सुलोपे संयोगान्तलोपे च कृते नकारस्य प्रातिपदिकान्तत्वात्पदान्तत्वाच्चन लोपः प्रातिपदिकान्तस्ये॑ति नलोपः किं न स्यात् । नच नुम्विधिसामथ्र्यान्नात्र नलोप इति वाच्यं, नलोपाऽभावस्थले संबुद्धौहे अनड्व॑नित्यत्र नुग्विधेश्चारितार्थत्वात् । तत्र न ङसंबुद्ध्यो॑रिति नलोपप्रतिषेधादित्यत आह-समयोगान्तेति । हकारलोपस्याऽसिद्धत्वे सति नकारस्य प्रातिपदिकान्तत्वाऽभावात्पदान्तत्वाऽभावाच्च नलोपो नेत्यर्थः । अनड्वानिति । अनुडुह् सिति स्थिते, आम् यण्, नुम्, सुलोपः, संयोगान्तलोपश्च । अथ संबुद्धौ हे अनडुह् सिति स्थिते चतुरनडुहोरित्यामागमे प्राप्ते — अम्संबुद्धौ । 'चतुरनडुहोः' इत्यनुवर्तते । तदाह — चतुरनडुहोरिति । अमो मकार इत् । मित्त्वादन्त्यादचः परः । हे अनड्विन्निति । अम्, यण्, नुम्, सुलोपः, संयोगान्तलोपश्च । अनड्वाहाविति । सर्वनामस्थानत्वादाम् । नुम् तु न, तस्य सावेव विधानात् । अनडुह इति । शसादावचि अविकृत एवानडुहशब्द इति भावः ।",
    "tattvabodhini": "<<अम् सम्बुद्धौ>> - अमा चेति ।विशेषबिहितेनाऽपी॑त्यनुषज्यते ।आमा च नुम्न बाध्यते॑इति केचित्पठन्ति । तस्याययर्थः — ॒बह्वनङ्वांही॑त्यत्र परत्वादामि कृते पुनःप्रसङ्गविज्ञानात्नपुंसकस्य झलचः॑इति नुम्भवत्येव, न तु बाध्यत इथ । नुमो दत्वमाशङ्क्याह — नुम्विधिसामथ्र्यादित्यादि । विधानसामथ्र्यात्सर्वत्राऽविकृतेन नुमा भवितव्यमिति भावः । नन्वेवमनङ्वास्तत्रेत्यत्रनश्छवू॑ति रुत्वमपि न स्यादिति चेदत्राहुर्भाश्यकाराः -॒यं विधिं प्रतुयपदेशोऽनर्थकः स विधिर्बाध्यते, यस्य तु विधेर्निमित्तमेव, नासौ बाध्यते॑इति । भवति हि दत्वं प्रति नुमो विधिरनर्थकः, रुत्वं प्रति तु निमित्तमेवेति । अनङ्वानिति । अनः शकटं वहतीति विग्रहे अनसि वहेः क्विप् । अनसो डश्च । यजादित्वात्संप्रसारणम् । अनडुह् -स् इति स्थिते आम्रुम्सुलोपेषु कृतेषु संयोगान्तलोपेन हकारलोपः ।",
    "padamanjari": "  चतुःशब्दस्य केवलस्य सम्बुद्ध्यभावादुपसमस्तस्योदाहरणम् । अनडुहस्तु प्रक्रमाभेदाय, तदन्तविधिरत्रेष्यते इति प्रदर्शनाय च तदन्तस्योदाहरणम् ॥",
    "kashika": "सम्बुद्धौ परतश्चतुरनडुहोः अम् आगमो भवति। पूर्वस्य अयम् अपवादः। हे प्रियचत्वः। हे प्रियानड्वन्।",
    "kashika_nyaas": "   पूर्वेणामि प्राप्ते वचनम्। `हे प्रियचत्वः। हे प्रियानढवन्` इति। अत्र चतुःशब्दस्य केवलस्य सम्बुद्धिर्न भवतीति दतन्तस्योदाहरणम्। अनजुहस्तु यदयपि केवलस्य सम्भवति, तथापि तदन्तविधिरत्रेष्यत इति तदन्तस्योदाहरणम्॥",
    "sae": "The words चतुर् and अनडुह् get an अम् आगम when followed by  सुँ प्रत्यय of सम्बोधन-एकवचन.",
    "mahabhashyam": "",
    "pradeep": "",
    "video": ""
}
