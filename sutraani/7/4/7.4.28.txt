{
    "i": "74028",
    "an": "यि$74022##अकृत्सार्वधातुकयोः$74025##ऋतः$74027",
    "ad": "अङ्गस्य$6$4$1",
    "ss": "ऋतः अङ्गस्य असार्वधातुके शयग्लिङ्क्षु रिङ् ",
    "sa": "'श' प्रत्यये परे,  'यक्' प्रत्यये परे, असार्वधातुके लिङ्-लकारे परे च ऋकारान्त-धातोः रिङ्-आदेशः भवति । ",
    "sd": "अनेन सूत्रेण ऋकारान्त-धातोः तिसृषु स्थितिषु 'रि' इति आदेशः दीयते । यद्यपि अयमनेकाल् आदेशः, तथापि अयम् ङित्-आदेशः अस्ति, अतः <<ङिच्च>> [[1।1।53]] इत्यनेन अयं स्थानिनः अन्तिम-वर्णस्य स्थाने एव भवति । \n\nअनेन सूत्रेण अयमादेशः कासु स्थितिषु विधीयते? क्रमेण पश्यामः ।\n\n1) षष्ठगणस्य 'श' इति विकरणप्रत्यये परे । \n\nयथा - आ + दृङ (आदरे) इति तुदादिगणस्य धातुः । अस्य लट्-लकारस्य प्रथमपुरुषैकवचनस्य प्रक्रिया इयम् -\nआ + दृ + लट् \n→ आ +  दृ + त [<<तिप्तस्झि...>> [[3।4।78]] इति प्रथमपुरुषैकवचनस्य विवक्षायामात्मनेपदस्य 'त' प्रत्ययः]\n→ आ +  दृ + श + त [<<तुदादिभ्यः शः>> [[3।1।77]] इति विकरणप्रत्ययः 'श']\n→ आ +  द्रि + अ + त [<<रिङ् शयग्लिङ्क्षु>> [[7।4।28]]  इति ऋकारान्तस्य अङ्गस्य रिङ्-आदेशः । ङकारस्य इत्संज्ञा, लोपः ।]   \n→ आ +  द्र् इयङ् + अ + त [<<अचि श्नुधातुभ्रुवां य्वोरियङुवङौ>> [[6।4।77]] इति इयङ्-आदेशः]\n→ आ +  द्रिय्  + अ + ते [<<टित आत्मनेपदानां टेरे>> [[3।4।79]] इति एकारादेशः]\n→ आद्रियते । \n\n2) भावकर्मवाच्ययोः यक्-प्रत्यये परे ।\n\nयथा - डुकृञ् (करणे) अस्य कर्मणि लट्-लकारस्य प्रथमपुरुषैकवचनस्य प्रक्रिया इयम् - \n\nकृ + लट् \n→ कृ + त [<<भावकर्मणोः>> [[1।3।13]] इति कर्मणिप्रयोगस्य विवक्षायामात्मनेपदम् । <<तिप्तस्झि...>> [[3।4।78]] इति प्रथमपुरुषैकवचनस्य विवक्षायामात्मनेपदस्य 'त' प्रत्ययः ।]\n→ कृ + य + त [<<सार्वधातुके यक्>> [[3।1।67]] इति यक्-प्रत्ययः] \n→ क्रि य त [<<रिङ् शयग्लिङ्क्षु>> [[7।4।28]] इति ऋकारान्तस्य अङ्गस्य रिङ्-आदेशः । ङकारस्य इत्संज्ञा, लोपः ।]\n→ क्रियते  [<<टित आत्मनेपदानां टेरे>> [[3।4।79]] इति एकारादेशः]\n\n3) आशीर्लिङ्-लकारस्य प्रत्यये परे । \n\nयथा - डुकृञ् (करणे) अस्य आशीर्लिङ्-लकारस्य प्रथमपुरुषैकवचनस्य प्रक्रिया इयम् -\n\nकृ + लिङ् \n→ कृ + तिप् [<<तिप्तस्झि...>> [[3।4।78]] इति प्रथमपुरुषैकवचनस्य विवक्षायाम् 'तिप्' प्रत्ययः ।]\n→ कृ + यासुट् + ति [<<किदाशिषि>> [[3।4।104]] इत्यनेन यासुट्-आगमः।]    \n→ कृ +यास् + ति  [इत्संज्ञालोपः]\n→ क्रि यास् ति [<<रिङ् शयग्लिङ्क्षु>> [[7।4।28]] इति ऋकारान्तस्य अङ्गस्य रिङ्-आदेशः । ङकारस्य इत्संज्ञा, लोपः ।]\n→ क्रियास् त् [<<इतश्च>> [[3।4।100]] इत्यनेन ङित्-लकारे परे प्रत्ययस्य इकारस्य लोपः।]\n→ क्रियात् [<<स्कोः संयोगाद्योरन्ते च>> [[8।2।29]] इति सकारलोपः]\n\nज्ञातव्यम् - अस्मिन् सूत्रे अनुवर्तितः 'असार्वधातुके' अयं शब्दः केवलं लिङ्-इत्यस्यैव विशेषणरूपेण आगच्छति, यतः शप्रत्ययः यक्-प्रत्ययः च केवलं सार्वधातुकप्रक्रियायाम् एव आगच्छतः । अतः 'असार्वधातुके' इति वदामश्चेत् तयोः प्रयोजनम् एव विनश्येत् । लिङ्-लकारः तु उभयथा दृश्यते - सार्वधातुकः विधिलिङ्लकारः, तथा आर्द्धधातुकः आशीर्लिङ्लकारः । एतयोः वर्तमानसूत्रेण केवलं आशीर्लिङ्लकारः एव गृह्यः, यतः 'असार्वधातुके' इति निर्दिष्टमस्ति ।\n                    \n                           ",
    "sk": " शे यकि यादावार्धाधातुके लिङि च ऋतो रिङादेशः स्यात् । रीङि प्रकृते रिङ्विधिसामर्थ्याद्दीर्घो न । भ्रियात् ॥",
    "lsk": "॥ अथ उभयपदिनः ॥ {$ {! 1 श्रिञ् !} सेवायाम् $} ॥ श्रयति, श्रयते। शिश्राय, शिश्रिये। श्रयितासि, श्रयितासे। श्रयिष्यति, श्रयिष्यते। श्रयतु, श्रयताम्। अश्रयत्, अश्रयत। श्रयेत्, श्रयेत। श्रीयात्, श्रयिषीष्ट। चङ्। अशिश्रियत्, अशिश्रियत। अश्रयिष्यत्, अश्रयिष्यत॥ {$ {! 2 भृञ् !} भरणे $}॥ भरति, भरते। बभार। बभ्रतुः। बभ्रुः। बभर्थ। बभृव। बभृम। बभ्रे। बभृषे। भर्तासि, भर्तासे। भरिष्यति, भरिष्यते। भरतु, भरताम्। अभरत्, अभरत। भरेत्, भरेत॥  <<  रिङ् शयग्लिङ्क्षु >> । शे यकि यादावार्धधातुके लिङि च ऋतो रिङ् आदेशः स्यात्। रीङि प्रकृते रिङ्विधानसामर्थ्याद्दीर्घो न। भ्रियात्॥",
    "balamanorama": "<<रिङ् शयग्लिङ्क्षु>> - आशीर्लिङि परस्मैपदे भृ यादिति स्थिते —  रिङ् शय । श यक् लिङ् एषां द्वन्द्वात्सप्तमीबहुवचनम् ।अयङ्यि क्ङिती॑त्यतो यीति सप्तम्यन्तमनुवृत्तं लिङो विशेषणम् । तदादिविधिः । शे तु यीति नान्वेति, असंभवात् । नापि यकि, अव्यभिचारात् । अत एव कृत्सार्वधातुकयोरित्यनुवृत्तमपि लिङ एव विशेषणं । तदाह — शे यकीत्यादिना । ऋत इति । 'रीङृत' इत्यतस्तदनुवृत्तेरिति भावः । अङ्गस्येधिकृतम् । 'ऋत' इति तद्विशेषणं । तदन्तविधिः । ऋदन्तस्याऽङ्गस्येति लभ्यते । आदेशे ङकार इत् । ङित्त्वादन्तादेशः । निर्दिश्यमानपरिभाषयैव सिद्धे ङकारोच्चारणम्, इङागमेनैव सिद्धे रेफोच्चारमं च स्पष्टार्थम् । ननु भ्रियादिति वक्ष्यमाणमुदाररणमयुक्तम्, कृते रिङिअकृत्सार्वधातुकयो॑रिति दीर्घप्रसङ्गादित्यत आहरीङि प्रकृते इति । कृते रिङि यदि दीर्घः स्यात्तर्हि रिङ्विधिव्र्यर्थः स्यात्, 'रीङृत' इत्येव सिद्धेः । अतो रिङि कृते सति न दीर्घ इत्यर्थः । भ्रियादिति । भ्रियास्तमित्यादि सुगमम् ।",
    "tattvabodhini": "<<रिङ् शयग्लिङ्क्षु>> - लिङ् शयग्लिङ्क्षु ।अयङ् यि क्ङिती॑त्यतोऽनुवृत्तं यीत्येतल्लिङ एव विशेषणं, सेऽसंभवात् । यकि तु वैयथ्र्यात् । तथाअकृत्सार्वधातुकयो॑ रित्यनुवृत्तमपि लिङ एव विशेषणमित्यभिप्रेत्याह - यादावित्यादि । शे — म्रियते ।तुदादिभ्य॑ इतिशः । यकि — क्रियते । म्रियते ।",
    "padamanjari": " यिग्रहणमकृत्सार्वधातुकग्रहणं चानुवर्तमानं सम्भवव्यभिचाराभ्यां लिङ् एव विशेषणम्, न शयकोः । आद्रियते, आध्रियत इति । ठ्दृङ्ऽ आदरेऽ, ठ्धृङ् अवस्थानेऽ, तुदादित्वाच्छः, रिङ् कृते इयिङदेशः । रिङ्विचनं दीर्घनिवृत्यर्थमिति । रीङ् कृते ठकृत्सार्वधातुकयोःऽ इति दीर्घत्वं प्राप्नोति, तस्यापि निवृतयर्थमिति भावः ॥",
    "kashika": "ऋकारान्तस्य अङ्गस्य शयकित्येतयोः लिङि च यकारादौ असार्वधातुके परतो रङित्ययमादेशो भवति। श आद्रियते। आध्रियते। यक् क्रियते। ह्रियते। लिङ् क्रियात्। ह्रियात्। रिङ्वचनं दीर्घनिवृत्त्यर्थम्। असार्वधातुके इत्येव, बिभृयात्। यि इत्येव, कृषीष्ट। हृषीष्ट।",
    "kashika_nyaas": "   अत्रापि यिग्रहणम्, अकृत्सार्वधातुकं चानुवर्तते। तत्र सम्भवव्यभिचाराल्लिङ एव विशेषणाम्? न शयकोः। `आद्रियते, आध्रियते` इति। `दृङ्? आदरे` (धातुपाठः-1411), `धृङ्? अवस्थाने` (धातुपाठः-1412) आङ्पूर्वः, तुदादित्वाच्छः। `क्रियात्` इति। `आशिषि लिङ्`  [[3|3|173]] । `बिभृयात्` इति। अत्र बिध्यादिलिङ्, जुहोत्यादित्वात्? श्लुः, `श्लौ`  [[6|1|10]]  इति द्विर्वचनम्, `भृञामित्`  [[7|4|76]]  इतीत्त्वमभ्यासस्य। `कृपीष्ट` इति। `आशिषि लिङ्`  [[3|3|173]] । `उश्च`  [[1|2|12]]  इति कित्त्वाद्गुणाभावः॥",
    "sae": "A ऋकारान्त-धातु get a रिङ्-आदेश in presence of  'श' प्रत्यय,  यक्-प्रत्यय and आशीर्लिङ् लकार.",
    "mahabhashyam": "",
    "pradeep": "",
    "video": ""
}
