{
    "i": "74062",
    "an": "अभ्यासस्य$74058",
    "ad": "अङ्गस्य$6$4$1##अभ्यासस्य$7$4$58",
    "ss": "अभ्यासस्य कुहोः चुः । ",
    "sa": "अभ्यासस्य कवर्गीयवर्णस्य हकारस्य च चवर्गीयवर्णादेशः भवति । ",
    "sd": "अभ्यासे यदि कवर्गीयः वर्णः अस्ति, उत हकारः अस्ति, तर्हि तस्य आन्तरतम्यः चवर्गीयवर्णादेशः भवति । कवर्गीयवर्णस्य विषये तु यथासङ्ख्यमादेशाः भवन्ति - ककारस्य चकारः, खकारस्य छकारः, गकारस्य जकारः, घकारस्य झकारः, ङकारस्य ञकारः । हकारस्य तु तादृशः ए संवार-नाद-घोष-महाप्राणः झकारः भवति । यथा -\n\n1.  कृ-धातोः लिट्-लकारस्य प्रथमपुरुषैकवचनस्य प्रक्रिया इयम् - \nकृ-धातोः लिट्-लकारस्य परस्मैपदस्य उत्तमपुरुषैकवचनस्य प्रक्रिया -\nकृ + लिट् [<<परोक्षे लिट्>> [[3|2|115]] इति लिट्] \n→ कृ कृ + लिट् [<<लिटि धातोरनभ्यासस्य>> [[6|1|8]] इति द्वित्वम्]\n→ कर् कृ + लिट् [<<उरत्>> [[7|4|66]] इति ऋकारान्त-अभ्यासस्य ऋकारस्य अकारः । <<उरण् रपरः>> [[1|1|51]] इति सः रपरः]\n→ क कृ + लिट् [<<हलादि शेषः>> [[7|4|60]] इति रेफलोपः]\n→ च कृ + लिट् [<<कुहोश्चुः>> [[7|4|62]] इति ककारस्य चकारः] \n→ च कृ + मिप् [<<तिप्तस्झि...>> [[3|4|78]] इति मिप्-प्रत्ययः]\n→ च कृ णल् [<<परस्मैपदानां णलतुसुस्थलथुसणल्वमाः>> [[3|4|82]] इति मिप्-इत्यस्य णल्-आदेशः]\n→ च कार् अ / च कर् अ [<<णलुत्तमो वा>> [[7|1|91]] इति वैकल्पिकम् णित्वम् । णित्वे <<अचो ञ्णिति>> [[7|2|116]] इति ऋकारस्य वृद्धिः कारः । णित्वाभावे <<सार्वधातुकार्धधातुकयोः>> [[7|3|85]] इति ऋकारस्य गुणः अकारः । उभयत्र <<उरण् रपरः>> [[1|1|51]] इति रेफः]\n→ चकार\n\n2. जुहोत्यादिगणस्य 'हा' धातोः लट्लकारस्य प्रथमपुरुषैकवचनस्य रूपम् \nहा + लट् [<<वर्तमाने लट्>> [[3|2|123]] इति लट्]\n→ हा + तिप्  [<<तिप्तस्..>> [[3|4|78]] इति तिप्] \n→ हा + शप् + ति [<<कर्तरि शप्>> [[3|1|68]] इति शप्]\n→ हा + ति [<<जुहोत्यादिभ्यः श्लुः>> [[2|4|75]] इति श्लुः]\n→ हा हा + ति [<<श्लौ>> [[6|4|10]] इति द्वित्वम्]\n→ ह हा + ति [<<ह्रस्वः>> [[7|4|59]] इति ह्रस्वः]\n→ झ हा + ति [<<कुहोश्चुः>> [[7|4|62]] इत्यनेन संवार-नाद-घोष-महाप्राण-हकारस्य तादृशः एव चवर्गीयः झकारः] \n→ जहाति [<<अभ्यासे चर्च्च>> [[8|4|54]] इति जश्त्वम्]\n",
    "sk": " अभ्यासकवर्गहकारयोश्चवर्गादेशः स्यात् । एधांचक्रे । एधांचक्राते । एधांचक्रिरे ॥",
    "lsk": "अभ्यासकवर्गहकारयोश्चवर्गादेशः॥",
    "balamanorama": "<<कुहोश्चुः>> - एवं च  — कृ कृ ए इति स्थिते —  कुहोश्चुः । कु ह् इत्यनयोद्र्वन्द्वात्षष्ठीद्विचवनम् ।अत्र लोपोऽभ्यासस्ये॑त्यतोऽभ्यासस्येत्यनुवर्तते । तदाह — अभ्यासेति । यद्यपि स्थानिनां कवर्गीयाणां हकारस्य च षट्त्वात्, चवर्गीयाणां पञ्चत्वान्न यथासङ्ख्यं, नापि स्थानत आन्तर्यं, कण्ठतालुस्थानभेदात् । आभ्यन्तरप्रयत्नसाम्यं तु कवर्गचवर्गयोरविशिष्टम् । हकारचवर्गयोस्तु नास्त्येव तत्, अतो बाह्रप्रयत्नत एवान्तर्यमिह व्यवस्थापकमाश्रयणीयम् । तत्र प्रथमस्य कवर्गीयस्य पर्थम एव चवर्गीयो भवति, अघोषआआसविवाराऽल्पप्राणप्रयत्नसाम्यात्, न तु द्वितीयः, महाप्राणत्वात् । नापि तृतीय पञ्चमौ, घोषसंवारनादप्रयत्नत्वात् । नापि चतुर्थः,घोषसंवारनादमहाप्राणप्रयत्नत्वात् । तथा द्वितीयस्य कवर्गीयस्य द्वितीय एव चवर्गीयो भवति, अघोषआआसविवाराऽप्रामप्रयत्नत्वात्, न तु प्रथमः, अल्पप्राणत्वात् । नापि तृतीयपञ्चमौ, घोषसंवारनादाल्पप्राणप्रयत्नत्वात् । नापि चतुर्थःष घोषसंवारनादप्रयत्नत्वात् । तथा तृतीयस्य कवर्गीयस्य तृतीय एव चवर्गीयो भवति । घोषसंवारनादाल्पप्राणप्रयत्नत्वात् । न तु प्रथमः, अघोषआआसविवारप्रयत्नत्वात् । अत एव न द्वितीयोऽपि, महाप्रामप्रयत्नत्वाच्च । नापि चतुर्थः महाप्राणत्वात् । नापि पञ्चमः, घोषसंवारनादाल्प्राणसाम्येऽपि अनुनासिकतया भेदात् । तथा चतुर्थस्य कवर्गीयस्य चतुर्थ एव चवर्गीयो भवति, घोषसंवारनादमहाप्राणप्रयत्नत्वात् । न तु प्रथमः, अघोषआआसविवाराल्पप्राणप्रयत्नत्वात् । नापि द्वितीयः, अघोषविवारआआसप्रयत्नत्वात् । नापि तृतीयपञ्चमौ, अल्पप्राणत्वात् । पञ्चमस्य तु कवर्गीयस्य अनुनासिकत्वाञ्ञकार एव । हकारस्य तु घोषसंवारनादमहाप्राणवतस्तादृशो वर्गचतुर्थ एव झकार इति विवेकः । प्रकृते तु क कृ ए इति स्थिते अभ्यासककारस्य चकारे ऋकारस्य यणि रेफः । तदाह — एधांचक्र इति । एककर्तृका भूतानद्यतनपरोक्षा वृद्धिरूपा कियेत्यर्थ- । एधांचक्राते इति । कृञो लिट आतामि टेरेत्वम् ।द्वर्वचनेऽची॑ति यणि निषिद्धे 'कृ' इत्यस्य द्वित्वे उरदत्वम् । हलादिः शेषः । चर्त्वम् । यण् । न च आतामित्यस्य द्वित्वनिमित्तत्वेऽपि आकारस्याऽचो द्वित्वनिमित्तत्वाऽभावात्कथमिहद्वर्वचनेऽची॑ति यण्निषेध इति वाच्यं, साक्षाद्वा, समुदायघटकतया वा द्वित्वप्रयोजकस्यैव द्वित्वनिमित्तशब्देन विवक्षितत्वादिति भावः । एधांचक्रिर इति । झस्य इरेच् । कृ इत्यस्य द्वित्वादि पूर्ववत् । ",
    "tattvabodhini": "",
    "padamanjari": " चखानेति । खकारस्य च्छकारः, तस्य ठभ्यासे चर्च्चऽ इति चकारः । जघासेति । घकारस्य झकारः, तस्य जश्तवम् - जकारः । जिहीर्षतीति । ठिको झल्ऽ इति सनः कित्वम्, हकारस्यापि झकारः, तस्य जश्त्वम् ॥",
    "kashika": "अभ्यासस्य कवर्गहकारयोः चवर्गादेशो भवति। चकार। चखान। जगाम। जघान। हकारस्य जहार। जिहीर्षति। जहौ।",
    "kashika_nyaas": "   `चखान` इति। `खनु अवदारणे` (ध।पा।878), द्विर्वचनम्, तस्य चुत्वम् - छकारः, `अभ्यासे चर्च`  [[8|4|53]]  इति छकारस्य चकारः। `जघाति` इति। `लिटन्यतरस्याम्`  [[2|4|40]]  इत्यदेर्घस्लादेशः, अभ्यासस्य चुत्वम्। नादवतो महाप्राणस्य स्थाने तादृश एव झकारः, तस्यापि जश्त्वम् - जकारः। `जहार` इति। `ह्मञ्? हरणे` (धातुपाठः-899)। `जिहीर्षति` इति। `इको झल्`  [[1|2|9]]  इति सनः कित्त्वम्, `अज्झनगमां  [[6|4|16]]  इति दीर्घत्वम्, `ऋत इद्धातोः`  [[7|1|100]]  इतोत्त्वम्, रपरत्वम्, `हलि च`  [[8|2|77]]  इति दीर्घत्वम्, हीर्ष-इत्यस्य द्विर्वचनम्॥",
    "sae": "The कवर्गीय letter and the हकार of an अभ्यास are converted to an appropriate चवर्गीय letter.",
    "mahabhashyam": "",
    "pradeep": "",
    "video": "",
    "lsk_chapter": "12"
}