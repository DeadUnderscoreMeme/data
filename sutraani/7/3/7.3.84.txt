{
    "i": "73084",
    "an": "गुणः$73082",
    "ad": "अङ्गस्य$6$4$1",
    "ss": " अङ्गस्य गुणः सार्वधातुक-आर्धधातुकयोः",
    "sa": "सार्वधातुके आर्धधातुके च प्रत्यये परे इगन्तस्य अङ्गस्य गुणादेशः भवति ।",
    "sd": "धातोः विहिताः प्रत्ययाः 'सार्वधातुक' तथा 'आर्धधातुक' अनेन प्रकारेण विभाजिताः सन्ति । एतेषां सर्वेषाम् विषये अनेन सूत्रेण इगन्तस्य  अङ्गस्य गुणादेशः भवति । \n\nगुणादेशः इत्युक्ते 'गुण'संज्ञकस्य वर्णस्य आदेशः । <<अदेङ् गुणः>> [[1।1।2]] इत्यनेन अकार-एकार-ओकाराणाम् 'गुण'संज्ञा भवति ।  अतः एतेषु स्थानिनः यः अन्तरतमः स एव आदेशरूपेण आगच्छति । \n\n<<इको गुणवृद्धी>> [[1।1।3]] इत्यनेन अङ्गस्य अन्तिम-इक्-वर्णस्यैव अयम् गुणादेशः भवति । अतः अकारान्तानाम्  एजन्तानाम् च अङ्गानाम् विषये अस्य सूत्रस्य प्रसक्तिः नास्ति ।              \n\nउदाहरणे एते -\n\n1. नी + तृच् [<<ण्वुलतृचौ>> [[3।1।133]] इत्यनेन तृच्-प्रत्ययः । <<आर्धधातुकं शेषः>> [[3।4।114]] इति अयमार्धधातुकसंज्ञां प्राप्नोति ]\n→ ने + तृ [आर्धधातुके प्रत्यये परे << सार्वधातुकार्धधातुकयोः>> [[7।3।84]] इत्यनेन अङ्गस्य गुणादेशः भवति । स्थानसाधर्म्यात् इकारस्य गुणादेशरूपेण एकारः विधीयते ]\n\n2. भू-धातोः लट्-लकारस्य प्रथमपुरुषैकवचनस्य प्रक्रिया इयम् - \nभू + लट् [<<वर्तमाने लट्>> [[3।2।123]] इति लट्]\n→ भू + तिप्  [<<तिप्तस्..>>  [[3।4।78]] इति तिप्]\n→ भू + शप् + ति [<<कर्तरि शप्>> इति सार्वधातुके प्रत्यये परे औत्सर्गिकः विकरणप्रत्ययः शप्]\n→ भो + अ + ति [शप् इत्यस्मिन् सार्वधातुके प्रत्यये परे <<सार्वधातुकार्धधातुकयोः>> [[7।3।84]] इति अङ्गस्य गुणादेशः । ऊकारस्य गुणः तादृशः एव ओष्ठ्यः ओकारः]\n→ भवति [<<एचोऽयवायावः>> [[6।1।78]] इति ओकारस्य अव्-आदेशः]\n\nज्ञातव्यम् - यदि कश्चन प्रत्ययः ङित् / गित् / कित् अस्ति, तर्हि अस्मिन प्रत्यये परे  <<सार्वधातुकार्धधातुकयोः>> [[7।3।84]] इत्यनेन निर्दिष्टः गुणादेशः <<क्ङिति च>> [[1।1।5]] इत्यनेन निषिध्यते । यथा, भू + क्त = भूत । अत्र यद्यपि क्त-प्रत्ययः आर्धधातुकः अस्ति, तथापि अयम् कित्-प्रत्ययः अस्ति, अतः अत्र उकारस्य गुणः न विधीयते ।",
    "sk": " अनयोः परयोरिगन्ताङ्गस्य गुणः स्यात् । अवादेशः । भवति । भवतः ॥",
    "lsk": "अनयोः परयोरिगन्ताङ्गस्य गुणः। अवादेशः। भवति। भवतः॥",
    "balamanorama": "<<सार्वधातुकार्धधातुकयोः>> - भू-अ-ति-इति स्थिते — सार्वधातुकाद्र्ध । 'इको गुणवृद्धी' इति परिभाषया 'इक' इत्युपस्थितेन अङ्गस्येत्यधिकृतं विशेष्यते । तदन्तविधिः । 'मिदेर्गुण' इत्यस्माद्गुण इत्यनुवर्तते । तदाह — अनयोरित्यादिना । तथा च ऊकारस्य गुण ओकारः । अवादेश इति ।ओकारस्येटति शेषः । तथा च परिनिष्ठितं रूपमाह —  भवतीति । भवत इति । कर्तृद्वित्वविवक्षायां भूधातोर्लस्तसादेशे च कृते — झोऽन्तः ।",
    "tattvabodhini": "",
    "padamanjari": " सार्वधातुकार्धधातुकयोरिति किमिति । एवं मन्यतेप्रत्यय इति वक्तव्यम्, एवमपि हीष्टे विषये सिद्ध्यतीति । सङिति प्रत्याहारः; सनः सशब्दादाहरभ्या महिङे ङ्कारात् । अग्नित्वमिति । प्रत्यय इत्युच्यमाने, अत्रापि प्राप्नोति । अग्निकाम्यतीति । सङीत्युच्यमाने अत्रापि प्राप्नोति ॥",
    "kashika": "सार्वधातुके आर्धधातुके च प्रत्यये परतः इगन्तस्य अङ्गस्य गुणो भवति। तरति। नयति। भवति। आर्धधातुके कर्ता। चेता। स्तोता। सार्वधातुकार्धधातुकयोः इति किम्? अग्नित्वम्। अग्निकाम्यति। यदि हि प्रत्यये सङि इति वा उच्येत, इह अपि स्यात्।",
    "kashika_nyaas": "   `चेता, स्तेता` इति। तृच्। `ऋदुशनस्पुरोदंसोऽनेहसाञ्च`  [[7|1|94]]  इत्यनङ्, `सर्वनामस्थाने`  [[6|4|8]]  इत्यादिना दीर्घः। `सार्वधातुकार्धधातुकयोरिति किम्`? इति। एवं मन्यते - प्रत्यय इति वक्तव्यम्, सङीति वा, एवं ह्रुच्यमाने भवतीत्यादौ गुणः सिद्ध एव, सङीति प्रत्याहारग्रहणं सनः सकारादारभ्य महिङो ङकारेण। `अग्नित्वम्` इति। `तस्य भावस्त्वतलौ`  [[5|1|118]]  इति त्वप्रत्ययः। `अग्निकाम्यति` इति। `काम्यच्च`  [[3|1|9]]  इति काम्यच्। `यदि इत्यादि। यदि प्रत्यय इत्युच्येत, त्वाकाम्यचोरपि स्यात्। अथापि सङीत्युच्येत, काम्यचि स्यात्; तस्यापि प्रत्याहरेऽन्तर्भावात्॥",
    "sae": "When followed by an सार्वधातुक or an आर्धधातुक प्रत्यय, an इगन्त अङ्ग gets a गुणादेश.",
    "mahabhashyam": "",
    "pradeep": "",
    "video": ""
}