{
    "i": "73111",
    "an": "गुणः$73108",
    "ad": "अङ्गस्य$6$4$1",
    "ss": "घेः अङ्गस्य ङिति सुपि गुणः",
    "sa": "घि-संज्ञकस्य अङ्गस्य ङित्-प्रत्यये परे गुणादेशः भवति । ",
    "sd": "ये ह्रस्व-इकारान्त-उकारान्तशब्दाः नदीसंज्ञां न प्राप्नुवन्ति, तेषां <<शेषो घ्यसखि>> [[1।4।7]] अनेन सूत्रेण घिसंज्ञा भवति । यथा - मुनि, साधु आदयः । ह्रस्व-इकारान्तस्त्रीलिङ्गशब्दानाम् (यथा - मति), तथा  ह्रस्व-उकारान्तस्त्रीलिङ्गशब्दानाम् (यथा धेनु) अनेनैव सूत्रेण विकल्पेन घि-संज्ञा भवति । \n\nघिसंज्ञकस्य अङ्गस्य ङित्-प्रत्यये परे  (इत्युक्ते ङे / ङसिँ / ङस् प्रत्यये परे) गुणादेशः भवति । इत्युक्ते, इकारस्य एकारः तथा उकारस्य ओकारः आदेशः भवति । यथा -\n\n1) मुनि + ङे \n→ मुने + ए  [<<घेर्ङिति>> [[7|3|111]] इति गुणः]\n→  मुनये [<<एचोऽयवायावः [[6।1।78]]>> इति अयादेशः]\n\n2) साधु + ङसिँ\n→ साधो + अस्  [<<घेर्ङिति>> [[7|3|111]] इति गुणः]\n→ साधोः [<<ङसिँङसोश्च>> [[6।1।110]] इति पूर्वरूप-एकादेशः । विसर्गनिर्माणम् ।]\n\nज्ञातव्यम् - \n\n1) यद्यपि सप्तम्येकवचनस्य प्रत्ययः ङित्-अस्ति, तथापि तस्मिन् परे अस्य सूत्रस्य अपवादरूपेण <<अच्च घेः>> [[7।3।119]] इत्यस्य प्रसक्तिः भवति । अत्र इदम् सूत्रम् केवलं ङे / ङसिँ / ङस् -प्रत्ययानामुपस्थितौ एव प्रयुज्यते ।\n\n2) ह्रस्व-इकारान्तस्त्रीलिङ्गशब्दाः ह्रस्व-इकारान्तस्त्रीलिङ्गशब्दाः ह्रस्व-उकारान्तस्त्रीलिङ्गशब्दाश्च <<ङिति ह्रस्वश्च>> [[1।4।6]] इत्यनेन ङित्-प्रत्यये परे विकल्पेन नदीसंज्ञां प्राप्नुवन्ति । अतः -\n(अ) नदीसंज्ञापक्षे तेभ्यः परस्य ङित्-प्रत्ययस्य <<आण्नद्याः>> [[7।3।112]] इत्यनेन आट्-आगमः भवति । अतः मति + ङे = मत्यै इति रूपं सिद्ध्यति । एवमेव पञ्चमी-षष्ठी-एकवचनस्य 'मत्याः' रूपमपि सिद्ध्यति ।      \n(आ) नदीसंज्ञायाः अभावपक्षे तेषाम् <<शेषो घ्यसखि>> [[1।4।7]] इत्यनेन घि-संज्ञा भवति, अतः तेषामङ्गस्य ङित्-प्रत्यये परे <<घेर्ङिति>> [[7।3।111]] इत्यनेन गुणादेश भवति । अतः मति + ङे = मयते इति अपि रूपं सिद्ध्यति । एवमेव पञ्चमी-षष्ठी-एकवचनस्य 'मतेः' रूपमपि सिद्ध्यति ।      \n",
    "sk": " घिसंज्ञकस्य ङिति सुपि गुणः स्यात् । हरये । घेः किम् । सख्ये । ङिति किम् । हरिभ्याम् । सुपि किम् । पट्वी । घेर्ङिती <{SK245}>ति गुणे कृते ॥",
    "lsk": "घिसंज्ञस्य ङिति सुपि गुणः। हरये। हरिभ्याम्। हरिभ्यः॥",
    "balamanorama": "<<घेर्ङिति>> - घेर्ङिति ।सुपि चे॑त्यतःसुपी॑तिह्यस्वस्ये॑त्यतो 'गुण' इति चानुवर्तते । तदाह-घिसंज्ञकस्येत्यादिना । यणोऽपवादः । हरये इति । गुणे यादेशः । सुपि किं पट्वीति ।वोतो गुणवचना॑दिति ङीष् । तस्य ङित्त्वेऽपि सुप्त्वाऽभावात्तस्मिन् परतो न गुण इत्यर्थः । नचघेङी॑त्येव सूत्र्यताम्, इद्ग्रहणं न कर्तव्यम्,यस्मिन् विधि॑रिति परिभाषया ङकारादौ सुपीत्यर्थलाभादिति वाच्यम्, एवं सति 'आण्नद्याः' इत्यत्रापि ङीत्येवानुवृत्तौ ङकारादेराम आङ्विधीयेत । ततश्चमत्या॑मित्यत्र आण्न स्यात् । आमो ङादित्वाऽभावात् । नच स्थानिवद्भावेन ङादित्वं शङ्क्यम् । अल्विधित्वात् । स्थानिनो ङेर्ङकारस्य इत्संज्ञालोपाभ्यामपह्मतत्वेन आम्स्थान्यल्त्वाऽभावात्, अनुबन्धानामनेकान्तत्वात् । एकान्तत्वपक्षे ।ञपि अल्ग्रहणेन अनुबन्धस्य ग्रहणं न भवति,अनेकाल्शित्सर्वस्ये॑त्यत्र शिद्ग्रहणाज्ज्ञापकात् । अन्यथा 'इदम इ' शित्यादिशितां शकारेणानुबन्धेन सहानेकाल्त्वादेव सिद्धे किं तेन  । अतएव तिबाद्यादेशेषु पित्त्वादि सिध्यति । अत एव तिबाद्यादेशेषु पित्त्वादि सिध्यति । अत एवसेह्र्रपिच्चे॑त्यत्र अपिदित्यर्थवत् । अन्यथा पित्कार्यस्याऽल्विध#इत्वात्तत्र स्थानिवद्भावस्यैवाऽप्रसक्त्या हेः पित्त्वस्यैवाऽप्रसक्तौ किं तन्निषेधेन  । तदिदं स्थानिवत्सूत्रे शब्देन्दुशेखरे प्रपञ्चितम् । गुणे कृते इति ।ङसिङसो॑रिति शेषः । हरे-अस् इति स्थितेऽपदान्तत्वात्एङः पदान्ता॑दिति पूर्वरूपे अप्राप्ते, अयादेशे प्राप्ते —  ।",
    "tattvabodhini": "",
    "padamanjari": " ध्यन्तस्याङ्गस्येति । ठ्वर्णमात्रस्य घिसंज्ञाऽ इत्याश्रित्येदमुक्तम् । ठ्तदन्तस्य संज्ञाऽ इत्यत्र तु पक्षे घ्येकदेशे वर्णे घिशब्दो द्रष्टव्यः । एतेन नद्यन्तादिति व्याख्यातम् । सुपीत्येवेति । ठ्सुपि चऽ इत्यतः । पट्वीति । ठ्वातो गुणवचनात्ऽ इति । कुरुत इति । यस्य नदीसंज्ञा नास्ति स सर्वोऽपि घिसंज्ञः, न लिङ्गवदेवेति । कुरुशब्दस्य घिसंज्ञा, तस्य तसि ङिति गुणो न भवति । एतच्च ङ्च्छिब्दे बहुव्रीहिमाश्रित्योच्यते । यदि तु ङ्श्चासाविच्चेति कर्मारयस्तदा नैवात्र प्रसङ्गः, ठ्सार्वधातुकमपित्ऽ इत्यनेन हि बहुव्रीहौ ङितो यित्कार्यं तदतिदिश्यते, न चैतावता तसेण्Çóकार आदिर्भवति ॥",
    "kashika": "घ्यन्तस्याङ्गस्य ङिति प्रत्यये परतो गुणो भवति। अग्नये। वायवे। अग्नेरागच्छति। वायोरागच्छति। अग्नेः स्वम्। वायोः स्वम्। घेः इति किम्? सख्ये। पत्ये। ङितीति किम्? अग्निभ्याम्। सुपि इत्येव, पट्वी। कुरुतः।",
    "kashika_nyaas": "   `सख्ये, पत्ये` इति। सखिपतिशब्दौ घिसंज्ञकौ न भवतः; `शेषो ध्यसखि`  [[1|4|7]]  इति पर्युदासात्; `पतिः समास एव`  [[1|4|8]]  इति नियमाच्च। `पट्वी` इति। `वोतो गुणवचनात्`  [[4|1|44]]  ङीषु। अत्र गुणो न भवति; `सुपि च`  [[7|3|102]]  इत्यतः सुपीत्यनुवृत्ते `कुरुतः` इति। करोतेस्तस्, उप्रत्ययः, धातोर्गुणः, रपरत्वम्, `अत उत्? सार्वधातुके`  [[6|4|110]]  इत्युत्त्वम्। अत्रापि सुपीत्यनुवृत्तेस्तसि परतो विकरणान्तसय न भवति गुणः॥",
    "sae": "A घि-संज्ञक अङ्ग gets a गुणादेश in presence of a ङित्-प्रत्यय.",
    "mahabhashyam": " घेर्ङिति घेर्ङितिगुणविधाने ङीसार्वधातुके प्रतिषेधः घेर्ङितिगुणविधाने ङीसार्वधातुके प्रतिषेधो वक्तव्यः । पट्वी मृद्वी कुरुत इति सुबधिकारात्सिद्धम् (सुबधिकारात्सिद्धम्) । सुबिति वर्तते ॥ क्व प्रकृतम् ? ॥ सुपि च बहुवचने झल्येदिति ॥ (घेर्ङिति) ॥ ",
    "pradeep": "",
    "video": ""
}