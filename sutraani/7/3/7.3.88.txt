{
    "i": "73088",
    "an": "गुणः$73082##न$73087##पिति$73087##सार्वधातुके$73087",
    "ad": "अङ्गस्य$6$4$1",
    "ss": "भूसुवोः तिङि गुणः न ",
    "sa": "भू-धातोः तथा सु-धातोः अङ्गस्य सार्वधातुके तिङ्-प्रत्यये परे गुणः न भवति । ",
    "sd": "भू (सत्तायाम्)  तथा षूङ्  (प्राणिगर्भविमोचने) एतयोः धात्वोः अङ्गस्य सार्वधातुके तिङ्-प्रत्यये परे गुणः न भवति ।\r\n\r\n1) भू-धातुः  वस्तुतः भ्वादिगणस्य धातुः अस्ति, अतः सार्वधातुके तिङ्-प्रत्यये परे अस्मात् शप्-विकरणप्रत्ययः विधीयते । परन्तु लुङ्लकारस्य विषये 'च्लि' इतस्य  विकरणप्रत्ययस्य 'सिच्' आदेशे कृते <<गातिस्था...>> [[2।4।77]] इत्यनेन सिच्-इत्यस्य लोपः भवति, अतः भू-धातोः  साक्षात्  परः सार्वधातुकः तिङ्-प्रत्ययः आगच्छति । अस्याम् अवस्थायाम् <<सार्वधातुकार्धधातुकयोः>> [[7।3।84]] इत्यनेन उकारस्य गुणादेशे प्राप्ते अनेन सूत्रेण सः निषिध्यते । प्रक्रिया इयम् -              \r\nभू + लुङ् [<<लुङ्>> [[3|2|110]] इति लुङ्]\r\n--> भू + च्लि + ल्  [<<च्लि लुङि>> [[3।1।43]] इति च्लि]\r\n--> भू + सिच् + ल् [<<च्लेः सिच्>> [[3।1।44]] इति सिच्]     \r\n--> भू + ल् [<<गातिस्थाघुपाभूभ्यः सिचः परस्मैपदेषु>> [[2।4।77]] इति लोपः]\r\n--> अट् + भू + ल् [<<लुङ्लङ्लृङ्क्ष्वडुदात्तः>> [[6।4।71]] इति अडागमः]\r\n--> अ + भू + तिप् [<<तिप्तस्..>> [[3।4।78]] इति तिप्]\r\n--> अ + भू + ति [<<सार्वधातुकार्धधातुकयोः>> [[7।3।84]] इत्यनेन उकारस्य गुणादेशे प्राप्ते <<भूसुवोस्तिङि>> [[7।3।88]] इति निषेधः]\r\n--> अभूत् [<<इतश्च>> [[3।4।100]] इति इकारलोपः]\r\n\r\n2) षूङ्-इति अदादिगणस्य धातुः अस्ति, अतः अस्मात् परस्य शप्-विकरणस्य <<अदिप्रभृतिभ्यः शपः>> [[2।4।72]] इत्यनेन लोपः भवति । अस्याम् स्थितौ सार्वधातुके तिङ्प्रत्यये परे अस्य उकारस्य यः लोपः विधीयते सः <<भूसुवोस्तिङि>> [[7।3।88]] इत्यनेन निषिध्यते । यथा, अस्य धातोः लोट्लकारस्य उत्तमपुरुषैकवचनस्य रूपम् -      \r\n\r\nषूङ्\r\n--> सू [<<धात्वादे षः सः>>   [[6।1।64]] इति सत्वम्]\r\n--> सू + लट् [<<लोट् च>> [[3।3।162]] इति लोट्]\r\n--> सू + इट्  [<<तिप्तस्..>> [[3।4।78]] इति आत्मनेपदस्य उत्तमपुरुषैकवचनस्य इट्-प्रत्ययः]   \r\n--> सू + शप् + इट् [<<कर्तरि शप्>> [[3।1।68]] इति शप्]\r\n--> सू + इ [<<अदिप्रभृतिभ्यः शपः>> [[2।4।72]] इति शपः लुक्]\r\n--> सू  + ए [<<टित आत्मनेपदानां टेरे>> [[3|4|79]] इति इकारस्य एकारादेशः]\r\n--> सू + ऐ [<<एत ऐ>> [[3।4।93]] इति ऐ-आदेशः]\r\n--> सू + आ + ऐ [<<आडुत्तमस्य पिच्च>> [[3।4।92]] इति पित् आडागमः]\r\n--> सू + ऐ [<<आटश्च>> [[6।1।90]] इति वृद्धिः]               \r\n--> स् उवङ् + तिप् [ पित्संज्ञके सार्वधातुके तिङ्-प्रत्यये परे  <<सार्वधातुकार्धधातुकयोः>> [[7।3।84]] इत्यनेन अङ्गस्य  ऊकारस्य गुणे प्राप्ते <<भूसुवोस्तिङि>> [[7।3।88]] इत्यनेन निषिध्यते । अतः <<अचिश्नु..>> [[6।4।77]] इति उवङ्-आदेशः भवति]\r\n--> सुव् ऐ \r\n--> सुवै\r\n                                                \r\n",
    "skn": "2224",
    "mskn": "468",
    "sskn": "406",
    "lskn": "438",
    "plskn": "334",
    "lpn": "720",
    "sk": " भू सू एतयोः सार्वधातुके तिङि परे गुणो न स्यात् ॥",
    "lsk": "भू सू एतयोः सार्वधातुके तिङि परे गुणो न। अभूत्। अभूताम्। अभूवन्। अभूः। अभूतम्। अभूत। अभूवम्। अभूव। अभूम।",
    "balamanorama": "<<भूसुवोस्तिङि>> - भूसुवोस्तिङि । 'मिदेर्गुण' इत्यतो 'गुण' इति,नाभ्यास्तस्याचि पिती॑त्यतो नेति सार्वधातुक इति चानुवर्तते । तदाह — एतयोरिति । भू सू इत्यनयोरित्यर्थः । इहषूङ् प्राणिगर्भविमोचने॑ इतिलुग्विकरणस्यैव ग्रहणं, न तु सुवतिसूयत्योः शविकरणश्यन्विकरणयोरपि, तत्र तिङो विकरणेन व्यवधानात् । अथ अभूत् इत्यत्र तकारस्येडागममाशह्कितुमाह — ",
    "tattvabodhini": "<<भूसुवोस्तिङि>> - ॒षूझ् प्राणिगर्भविमोचने॑ । सुवतिसूयत्योस्तु न ग्रहणं, तिङो विकरणेन व्यवधानात् ।",
    "padamanjari": " अभूदिति । लुङ्, ठ्गातिस्थाऽ इत्यादिना सिचो लुक् । सुवै, सुवावहै, सुवामहै इति । ठ्षूङ् प्राणिगर्भविमोचनेऽ, लोट्, चेरेत्वम्, ठेत ऐऽ, ठाडुतमस्य पिच्चऽ, शपो लुक्, उवङदेशः । सुवतिसूयत्योस्त्विति । ठ्षू प्रेरणेऽ तुदादिः, ठ्षूङ् प्राणिप्रसवे, दिवादिः । भवतीति । शपि गुणः । व्यतिभविषीष्टेति । आशिषि लिङ्, ठ्लिङशिषिऽ इत्यार्धधातुकसंज्ञा, ठ्कर्तरि कर्मव्यतिहारेऽ इत्यात्मनेपदम् । अथेति । प्रकृतिग्रहणे यङ्लुगन्तस्यापि ग्रहणात्प्रसङ्गः । ज्ञापकादिति । सूतेस्तु निपातनाभावाद् गुणनिषेधो भवत्येव---सोषुवीतीति ॥",
    "kashika": "भू सू इत्येतयोः तिङि सार्वधातुके गुणो न भवति। अभूत्। अभूः। अभूवम्। सुवै, सुवावहै, सुवामहै। सूतेर् लुग्विकरनस्य इदं ग्रहणम्। सुवतिसूययोर् विकरणेन तिङो व्यवधानम्। विकरणस्यैव ङित्त्वाद् गुणाभावः सिद्धः। तिङि इति किम्? भवति। सार्वधातुके इत्येव, व्यतिभविषीष्ट। अथ बोभवीति इति यङ्लुकि गुणप्रतिषेधः कस्मान् न भवति? ज्ञापकात्, यदयं बोभूतु इति गुणाभावार्थे निपातनं करोति।",
    "kashika_nyaas": "   `अभूत्` इति। `लुङ्, `गातस्था`  [[2|4|77]]  इत्यादिना सिचो लुक्। `सुवावहै, सुवामहै` इति। `षूङ्? प्राणिगर्भविमोचने` (धातुपाठः-1031), लोट्? वहिमहिङौ, टेरेत्वम्, `एत ऐ`  [[3|4|93]] , आदित्वाच्छपो लुक्, `आडुत्तमस्य पिच्च`  [[3|4|92]]  इत्याट्? `अचि श्नुधातु`  [[6|4|77]]  इत्यादिनोवङ्। अथ कस्मात्? सूतेरादादिकस्योपन्यासः कृतः, न सुवतिसयत्योस्तौदादिकदैवादिकयोः? इत्यत आह--`सूतेर्लुग्विकरणस्य` इत्यादि। ननु च लुग्विकरणपरिभाषया (व्या।प।50) `षू प्रेरणे` (धातुपाठः-1408) इत्येतस्य शविकरणस्य तौदादिकस्य, `षूङ्? प्राणिप्रसवे` (धातुपाठः-1132)--इत्यस्य दैवादिकसय च ग्रहणं युक्तम्? इत्यत आह--`सुवतिसूयत्योः` इत्यादि। तिङीति सप्तमीनिर्देशादनन्तरे तिङि प्रतिषेधेन भवितव्यम्। न च सुवतिसूयतिभ्यामनन्तरस्तिङ्? सम्भवति, विकरणेन व्यवधानात्। तस्मान्न तयोग्र्रहणमिति सूतेरेव ग्रहणं युक्तमित्यभिप्रायः। स्यादेतत्--वचनप्राणाण्याद्विकरणेन व्यवधानेऽपि प्रतिषेधो भविष्यतीत्यतस्ययोरेव ग्रहणं युक्तमिति? अत आह--`विकरणस्यैव` इत्यादि। तयोर्हि `सार्वधातुकमपित्`  [[1|2|4]]  इति विकरणङित्त्वम्, तत्र `क्ङिति च`  [[1|1|5]]  इत्यनेनैव सिद्धः प्रतिषेध इति निरर्थकं तयोग्र्रहणं स्यात्, अतो न ताविह गृह्रते। `भवति` इति। तिङीति वचनादिहातिङि शपि परतो निषेदो न भवति। `व्यतिभविषीष्ट` इति। आशिषि लिङ्?  [[3|3|173]] । स च `लिङाशिषि`  [[3|4|116]]  इत्यार्धधातुकसंज्ञकः, सीयुट्, `कत्र्तरि `कत्र्तरि कर्मण्यतिहारे`  [[1|3|14]]  इत्यात्मनेपदम्, सुट्? षत्वम्, ष्टुत्वम्। `अथ` इत्यादि। `प्रकृतिग्रहणे यङ्लुगन्तस्यापि ग्रहणं भवति` (व्या।प।79) इति यङ्लुकोऽपि ग्रहणे सति तत्रापि प्रतिषेधेन भवितव्यमिति भावः। `बोभवीति` इति। `गुणो यङ्लुकोः`  [[7|4|82]]  इत्यभ्यासस्य गुणः। `ज्ञापकात्` इत्यादि। यदि यङ्लुक्यपि प्रतिषेधः स्यात्, गुणाभावार्थं निपातनं न कुर्यात्, कृतञ्च, तस्मादेव ज्ञापयति--यङलुक्ययं प्रतिषेधो न भवतीति॥",
    "sae": "For the verbs भू and सु, the अङ्ग does not undergo a गुण when followed by a सार्वधातुक तिङ्-प्रत्यय.",
    "mahabhashyam": " भूसुवोस्तिङि भूसुवोः प्रतिषेधे तिङि(1) एकाज्ग्रहणं बोभवीत्यर्थम्(4) भूसुवोः प्रतिषेधे एकाज्ग्रहणं कर्तव्यम् ।। किं प्रयोजनम् ? ।। बोभवतीत्यर्थम्(1) । ःथ्द्य;ह मा भूत् बोभवतीति ।। यद्येकाज्ग्रहणं क्रियते--अभूत्--अत्र न प्राप्नोति ।। क्व तर्हि स्यात् ? ।। मा भूत् ।। तस्मान्नाऽर्थ एकाज्ग्रहणेन ।। कस्मान्न भवति बोभवतीति ? ।। बोभूत्वित्येतन्नियमार्थम् बोभूत्वित्येतन्नियमार्थं भविष्यति अत्रैव यङ्लुगन्तस्य गुणो न भवति नान्यत्रेति ।। क्व मा भूत्--बोभवतीति । ( भूसुवोस्तिङि ) ।। ",
    "pradeep": "",
    "video": ""
}