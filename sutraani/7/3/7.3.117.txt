{
    "i": "73117",
    "an": "आम्$73116##ङेः$73116",
    "ad": "अङ्गस्य$6$4$1",
    "ss": "इदुद्भ्याम् नद्याः अङ्गात् ङेः आम् ",
    "sa": "ह्रस्व-इकारान्त-ह्रस्व-उकारान्त-नदीसंज्ञकात् शब्दात् परस्य सप्तम्यैकवचनस्य ङि-प्रत्ययस्य आम्-आदेशः भवति । ",
    "sd": "<<ङिति ह्रस्वश्च>> [[1।4।6]]  इत्यनेन  ह्रस्व-इकारान्तस्त्रीलिङ्गशब्दाः ह्रस्व-उकारान्तस्त्रीलिङ्गशब्दाश्च ङित्-प्रत्यये परे विकल्पेन नदीसंज्ञां प्राप्नुवन्ति । एतेषां परस्य ङि-प्रत्ययस्य आम्-आदेशः भवति ।\n\nयथा - \n\nमति + ङि [सप्तम्येकवचनस्य प्रत्ययः] \n→ मति + आम् [<<इदुद्भ्याम्>> [[7।3।117]] इति आम्-आदेशः ।] \n→ मति + आट् + आम् [<<आण्-नद्याः>> [[7।3।112]] इति आडागमः ।]\n→ मति + आम् [<<आटश्च>> [[6।1।90]] इति वृद्धि-एकादेशः ।]\n→ मत्याम्  [<<इको यणचि>> [[6।1।77]] इति यणादेशः ।] \n\nज्ञातव्यम् - \nप्रश्नः - <<ङेराम्नद्याम्नीभ्यः>> [[7।3।116]]  इत्यनेन सूत्रेण एषः नियमः पूर्वमेव उक्तः अस्ति । अतः अस्य सूत्रस्य का आवश्यकता ? \nउत्तरम् -  अग्रिमसूत्रेण (<<औत्>> [[7।3।118]] इत्यनेन) ह्रस्व-इकारान्तशब्देभ्यः  ह्रस्व-उकारान्तशब्देभ्यः च परस्य ङि-प्रत्ययस्य 'औत्' आदेशः विधीयते । अतः एतत् सूत्रम् न अभविष्यत् चेत् अग्रिमसूत्रेण ह्रस्व-इकारान्त-ह्रस्व-उकारान्त-नदीसंज्ञकात् परस्य ङि-प्रत्ययस्यापि (विप्रतिषेधेन) औत्-एव आदेशः अभविष्यत् । परन्तु तत् तथा मा भूत् इति स्पष्टीकर्तुम् एतत् सूत्रम् निर्मितम् अस्ति । अ\nउपप्रश्नः - परन्तु अस्य सूत्रस्य उपस्थितौ  अपि विप्रतिषेधेन अग्रिमसूत्रेण औत्-एव आदेशः विधीयते खलु?\nउत्तरम् - न तथा । एतत् सूत्रम् अग्रिमसूत्रस्य अपवादः भवति । अनेन सूत्रेण 'नदीसंज्ञकेभ्यः इदुद्भ्यः परस्य ङि प्रत्ययस्य' आदेशः उच्यते, तथा अग्रिमसूत्रेण 'सर्वेभ्यः इदुद्भ्यः परस्य ङि प्रत्ययस्य' आदेशः विधीयते । अतः एतत् सूत्रम् अग्रिमसूत्रस्य अपवादरूपेण आगच्छति ।",
    "skn": "297",
    "mskn": "244",
    "sskn": "204",
    "lskn": "222",
    "plskn": "118",
    "lpn": "251",
    "sk": " नदीसंज्ञकाभ्यामिदुद्भ्यां परस्य ङेराम् स्यात् । पक्षे अच्च घेः <{247}> । मत्याम् । मतौ । एवं श्रुतिस्मृत्यादयः ॥ ",
    "lsk": "इदुद्भ्यां नदीसंज्ञकाभ्यां परस्य ङेराम्। मत्याम्, मतौ। शेषं हरिवत्॥ एवं बुद्ध्यादयः॥",
    "balamanorama": "<<इदुद्भ्याम्>> - इदुद्भ्याम् । 'ङेराम्' इति सूत्रान्नदीग्रहणं ङेरामिति चानुवर्तते । तदाह — नदीसंज्ञकाभ्यामित्यादिना । पक्षे इति । नदीत्वाऽभावपक्षे 'अच्च घेः' इत्यत्वसंनियोगशिष्टमौत्वमित्यर्थः । मत्यां मताविति । नदीत्वे तदभावे च रूपम् । मत्यामित्यत्र संनिपातपरिभाषाया अनित्यत्वाद्यण् । एवं श्रुत्यादय इति । आदिना स्मृत्यादिसग्रहः । ",
    "tattvabodhini": "<<इदुद्भ्याम्>> - औत्त्वे प्राप्ते इति ।ङेरा॑मित्यपेक्षया परत्वादिति भावः । प्राचा तुऔ॑दिति सूत्रेइदुभ्द्याम्॒अच्च घे॑रिति पूर्वोत्तरसूत्रद्वयबललभ्यार्थमुपादायघिनदीसंज्ञावर्जिताभ्या॑मिति व्याख्यातम् ।इदुभ्द्या॑मिति सूत्रं च नोपन्यस्तमित्यसमज्जसमेतत् ।",
    "padamanjari": " नदीग्रहणमिहानुवर्तते । यद्येवम्, अपार्थकमिदम्, पूर्वेणैव सिद्धत्वात्, ततश्च ठिदुद्भ्यामौत्ऽ इत्येकयोग एव कर्तव्यः ? नैवं शक्यम्; औकारो हि स्यात्, नदीलक्षणस्यामोऽवकाशः---कुमार्यामिति, औत्वस्यावकाशः---पत्यौ, सख्याविति; कृत्यामित्यत्र यदा नदीसंज्ञा तदा परत्वादौत्वं प्राप्नोति ॥",
    "kashika": "इकारोकाराभ्यां नदीसंज्ञकाभ्याम् उत्तरस्य ङेः आम् आदेशो भवति। कृत्याम्। धेन्वाम्।",
    "kashika_nyaas": "   नदीग्रहणमिहनुवत्र्तते। तेन चेदुतौ विशिष्यतेते नदीसंककौ यादिदुताविति। यद्येवम्, अनर्थकमिदम्, पूर्वेणैव सिद्धत्वात्? नैतदस्ति; औकरो हि परत्वदुत्तरसूत्रेण स्यात्, अस्मश्च सत्यामेव भवति॥",
    "sae": "The ङि-प्रत्यय gets आम् आदेश when it comes after a ह्रस्व-इकारान्त or ह्रस्व-उकारान्त नदीसंज्ञक word.\n",
    "mahabhashyam": "",
    "pradeep": "",
    "video": ""
}