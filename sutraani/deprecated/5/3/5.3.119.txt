{
    "i": "53119",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "ञ्य-आदयः तद्राजाः ",
    "sa": "पूगाञ्ञ्योऽग्रामणीपूर्वात्‌  5।3।112 इत्यस्मात् सूत्रात् आरभ्य वर्तमानसूत्रम् यावत् उक्ताः प्रत्ययाः 'तद्राज' इति संज्ञां स्वीकुर्वन्ति । ",
    "sd": "अनेन सूत्रेण 'तद्राज' इति काचन संज्ञा पाठ्यते । <<पूगाञ्ञ्योऽग्रामणीपूर्वात्‌>> [[5।3।112]] इत्यस्मात् सूत्रात् आरभ्य वर्तमानसूत्रं यावत् पाठिताः सर्वे प्रत्ययाः 'तद्राज' नाम्ना ज्ञायन्ते । एतेषामावली इयम् -\n\n1) ञ्य-प्रत्ययः  - <<पूगाञ्ञ्योऽग्रामणीपूर्वात्‌>> [[5।3।112]], <<व्रातच्फञोरस्त्रियाम्>> [[5।3।113]]\n2) ञ्यट् -प्रत्ययः -  <<आयुधजीविसंघाञ्ञ्यड्वाहीकेष्वब्राह्मणराजन्यात्‌>> [[5।3।114]]\n3) टेण्यण्-प्रत्ययः - << वृकाट्टेण्यण्>> [[5।3।115]]\n4) छ-प्रत्ययः - <<दामन्यादित्रिगर्तषष्ठाच्छः>> [[5।3।116]]\n5) अण्-प्रत्ययः - <<पर्श्वादियौधेयादिभ्यामणञौ>> [[5।3।117]]\n6) अञ्-प्रत्ययः - <<पर्श्वादियौधेयादिभ्यामणञौ>> [[5।3।117]]\n7) यञ्-प्रत्ययः - <<अभिजिद्विदभृच्छालावच्छिखावच्छमीवदूर्णावच्छ्रुमदणो यञ्>> [[5।3।118]]\n\nकिम् प्रयोजनम्   'तद्राज'संज्ञायाः? तद्राजसंज्ञकप्रत्ययान्तशब्देभ्यः विहितः ये बहुवचनस्य सुप्-प्रत्ययाः, तेषाम् <<तद्राजस्य बहुषु तेनैवास्त्रियाम्‌  >> [[2।4।62]] इत्यनेन लुक् उच्यते । उदाहरणद्वयम् पश्यामः -\n\nअ) <<आयुधजीविसंघाञ्ञ्यड्वाहीकेष्वब्राह्मणराजन्यात्‌>> [[5।3।115]] इत्यनेन 'कुण्डिबृस' शब्दात् स्वार्थे 'ञ्यट्' प्रत्ययं कृत्वा 'कौञ्डिबृस्य' इति प्रातिपदिकम् सिद्ध्यति । अस्य प्रथमाबहुवचनस्य रूपसिद्धिः इयम् -                         \nकुण्डिबृस + ञ्यट् + जस् [प्रथमाबहुवचनस्य प्रत्ययः]      \n→ कुण्डिबृस + जस् [प्रथमाबहुवचनस्य जस्-प्रत्यये परे << तद्राजस्य बहुषु तेनैवास्त्रियाम्>> [[2|4|62]] इति ञ्यट्-प्रत्ययस्य लुक्] \n→ कुण्डिबृसाः । \n\nआ) <<वृकाट्टेण्यण्>> [[5।3।115]] इत्यनेन 'वृक' शब्दात् स्वार्थे 'टेण्यण्' प्रत्ययं कृत्वा 'वार्केण्य' इति प्रातिपदिकं सिद्ध्यति । अस्य चतुर्थीबहुवचनस्य रूपस्य प्रक्रिया इयम्                        \nवृक + टेण्यण् + भ्यस् [चतुर्थीबहुवचनस्य प्रत्ययः]\n→ वृक + भ्यस् [बहुवचनस्य प्रत्यये परे टेण्यण्-प्रत्ययस्य <<तद्राजस्य बहुषु तेनैवास्त्रियाम्>> [[2|4|62]] इति लुक्]\n→ वृकेभ्यः \n\nएवमेव सर्वासाम् विभक्तीनाम् विषये बहुवचनस्य प्रत्ययस्य लुक् भवति ।\n          \nस्मर्तव्यम् - \n1. अत्र निर्दिष्टाः प्रत्ययाः केवलमस्मिन् सन्दर्भे एव तद्राजसंज्ञां स्वीकुर्वन्ति । यथा, 'छ' प्रत्ययः तदा एव तद्राजसंज्ञकः भवति यदा तस्य विधानम् <<दामन्यादित्रिगर्तषष्ठाच्छः>> [[5।3।116]] इत्यनेन क्रियते । अन्यैः सूत्रैः विहितः छ-प्रत्ययः तद्राजसंज्ञकः नास्ति । एवमेव अन्येषाम् विषये अपि ज्ञेयम् । \n\n2.  एते सर्वे तद्राजसंज्ञकप्रत्ययाः  <<समर्थानां प्रथमात् वा>> [[4|1|86]] इत्यस्मात् 'वा' इत्यस्य अधिकारे विधीयन्ते, अतः एते सर्वेऽपि विकल्पेनैव भवन्ति । \n\n3. तद्धिताधिकारे प्राग्दीव्यतीयप्रकरणे <<ते तद्राजाः>> [[4।1।174]] इत्यपि किञ्चन सूत्रम् पाठ्यते । अनेन सूत्रेण 'अञ्', 'अण्', 'ञ्यङ्', 'ण्य', 'इञ्' एते पञ्च प्रत्ययाः अपि विशिष्ट-सन्दर्भे तद्राजसंज्ञकाः भवन्ति ।\n                              \n4. प्राग्दीव्यतीयप्रकरणे <<कम्बोजाल्लुक्>> [[4।1।175]] तथा <<स्त्रियामवन्तिकुन्तिकुरुभ्यश्च>> [[4।1।176]] इत्यनेन तद्राजप्रत्ययस्य उक्तः लुक् वर्तमानप्रकरणे न विधीयते, यतः वर्तमानप्रकरणे एतेभ्यः शब्देभ्यः तद्राजप्रत्ययः न पाठ्यते । तथा च, <<अतश्च>> [[4।1।177]] इत्यनेन उक्तः लुक् अपि वर्तमानप्रकरणस्य विषये न विधीयते, यतः <<न प्राच्यभर्गादियौधेयादिभ्यः>> [[4।1।178]] इत्यनेन वर्तमानप्रकरणस्य विषये विशिष्टरूपेण अयम् लुक् निषिध्यते । ",
    "sk": " पूगाञ्यः - <{SK2066}> इत्यारभ्य उक्ता एतत्संज्ञाः स्युः । तेनास्त्रियां बहुषु लुक् । लोहितध्वजाः । कपोतपाकाः । कौञ्जायनाः । ब्राध्नायना इत्यादि ॥",
    "lsk": "",
    "balamanorama": "<<ञ्यादयस्तद्राजाः>> - ञ्यादयस्तद्राजाः । लोहितध्वजा इति ।पूगा॑दिति विहितस्य ञ्यस्य तद्वाजत्वाद्बहुत्वे लुक् । कपोतपाकाः कौञ्जायनाः ब्राआध्नायना इति ।व्रातच्फञो॑रिति विहितस्य ञ्यस्य लुक् । इत्यादीति । क्षौद्रक्यौ, क्षुद्रकाः ।आयुधजीवी॑ति ञ्यटो लुक् । वार्केण्यः, वार्केण्यौ, वृकाः । वृकाट्टेण्यणो लुक् । दामनीयः, दीमनीयौ, दामनयः, कौण्डोपरथाः इत्यादौदामन्यादित्रिगर्तषष्ठा॑दिति छस्य लुक् । पार्शवौः, पार्शव, पर्शवः, यौधेयाः इत्यत्र पर्ाआदियौधेयाद्यणञोर्लुक् । आभिजित्यः आभिजित्यौ, अभिजितः, विदभृत इत्यादौअभिजिद्विदभृ॑दित्यादिविहितस्य यञो लुगिति भावः । इति पञ्चमस्य तृतीयपादः । ",
    "tattvabodhini": "",
    "padamanjari": "",
    "kashika": "पूगाञ् ञ्यो ऽग्रामणीपूर्वात् [[5|3|112]] इत्यतः प्रभृति ये प्रत्ययाः, ते तद्राजसंज्ञा भवन्ति। तथा च एव उदाहृतम्। तद्राजप्रदेशाः तद्राजस्य बहुसु इत्येवमादयः। इति श्रीजयादित्यविरचितायां काशिकायां वृत्तौ पञ्चमाध्यायस्य तृतीयः पादःपञ्चमाध्यायस्य चतुर्थः पादः।",
    "kashika_nyaas": "   इति श्रीबोधिसत्त्वदेशीपाचार्यश्रीजिनेन्द्रबुद्धिपादविरचितायांकाशिकाविवरणपञ्चिकायां पञ्चमस्याध्यायस्यतृतीय पादः॥* * *अथ पञ्चमोऽध्यायःचतुर्थः पादः",
    "sae": "",
    "mahabhashyam": "",
    "pradeep": "",
    "video": ""
}