{
    "i": "51082",
    "an": "वयसि$51081##मासात्$51081##कालात्$51078",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##कालात्$5$1$78##समर्थानां प्रथमाद्वा$4$1$82",
    "ss": "'भूतः' (इति) मासात् द्विगोः वयसि यप्",
    "sa": "'तम् भूतः' अस्मिन् अर्थे द्विगुसमासस्य उत्तरपदरूपेण विहितात् द्वितीयासमर्थात् 'मास' शब्दात् वयसि अभिधेये यप् प्रत्ययः भवति । ",
    "sd": "<<मासाद्वयसि यत्खञौ>> [[5।1।81]] इत्यनेन 'मास' शब्दात् 'भूतः' अस्मिन् अर्थे वयसि अभिधेये यत् तथा खञ् प्रत्ययौ उक्तौ स्तः  । परन्तु यदि अयम् 'मास'शब्दः द्विगुसमासस्य उत्तरपदरूपेण आगच्छति, तर्हि एतौ प्रत्ययौ बाधित्वा वर्तमानसूत्रेण यप्-प्रत्ययः भवति ।\n\n1. द्वौ मासौ भूतः = द्वि + मास + यप्  → द्विमास्यः शिशुः ।\n2. त्रीन् मासान् भूतः = त्रि + मास + यप् → त्रिमास्यः शिशुः ।        \n2. पञ्च मासान् भूतः = पञ्च + मास + यप्  → पञ्चमास्यः शिशुः ।\n\nज्ञातव्यम् - \n\n1. <<असमासे निष्कादिभ्यः>>  [[5।1।20]] इत्यत्र पाठितेन <!प्राग्वतेः संख्यापूर्वपदानां तदन्तग्रहणमलुकि कर्तव्यम्!> अनेन वार्त्तिकेन सङ्ख्यापूर्वपदस्थानां शब्दानां विषये तदन्तविधिः इष्यते । अतः मास-शब्दात्  <<मासाद्वयसि यत्खञौ>> [[5।1।81]] इत्यनेन विहितौ यत्-खञ्-प्रत्ययौ 'द्वौ मासौ भूतः', 'त्रीन् मासान् भूतः' इत्यस्य विषये अपि विधीयते ।  एतौ बाधित्वा वर्तमानसूत्रेण यप्-प्रत्ययः विधीयते ।        \n\n2. 'यप्'  प्रत्यये इत्संज्ञकः पकारः स्वरनिर्देशार्थम् स्थापितः अस्ति । <<आद्युदात्तश्च>> [[3।1।3]] इत्यनेन प्रत्ययस्य आदिस्वरस्य उदात्तत्वे प्राप्ते पित्-प्रत्ययस्य विषये तं बाधित्त्वा  <<अनुदात्तौ सुप्पितौ>> [[3।1।4]] इत्यनेन प्रत्ययस्य आदिस्वरः अनुदात्तः विधीयते । \n\n3. अस्य सूत्रस्य प्रयोगः 'वयसि' इत्येव भवति, अन्यत्र न । यथा - द्वौ मासौ भूतः ज्वरः द्विमासिकः ज्वरः । अत्र औत्सर्गिकः ठञ्-प्रत्ययः एव विधीयते । ",
    "sk": " मासाद्वयसीत्यनुवर्तते । द्वौ मासौ भूतो द्विमास्यः ॥",
    "lsk": "",
    "balamanorama": "<<द्विगोर्यप्>> - द्विगोर्यप् । अनुवर्तत इति । मासान्ताद्द्विगोर्भूत इत्यर्थे यप्स्याद्वयसि गम्ये इत्यर्थः ।",
    "tattvabodhini": "<<द्विगोर्यप्>> - द्विगोर्यप् । प्राग्वतेः संख्यापूर्वपदानां तदन्तविधेरभ्युपगमात्पूर्वेण यत्खञोः प्राप्तयोर्यब्विधीयते । पित्त्वादनुदात्तःष । तेनद्विमासः॑इत्यादौइदन्तकाले॑त्यादिना पूर्वपदप्रकृतिस्वरोऽवतिष्ठते ।यः॑इत्युक्ते तु प्रत्ययस्योदात्तत्वादन्तोदात्तो द्विमासः स्यात्, सति शिष्टस्वरबलीयस्त्वादिति भावः ।",
    "padamanjari": " प्राग्वतेः संख्यापूर्वपदानां तदन्तविधेरभ्युपगमात्पूर्वेण यत्खञोः प्राप्तयोर्यब्विधीयते। यपः पित्वादनुदातत्वम्, तेन कालान्ते द्विगाविति पूर्वपदप्रकृतिस्वर एवावतिष्ठते ॥",
    "kashika": "मासाद् वयसि ति वर्तते। मासान्ताद् द्विगोर् यप् प्रत्ययो भवति वयस्यभिधेये। द्वौमासौ भूतः द्विमास्यः। त्रिमास्यः।",
    "kashika_nyaas": "   `प्राग्वतेः संख्यापूर्वपदानां तदन्तग्रहणमलुकि` इति (काशिका। 5.1.20) तदन्तविदेरभ्यनुज्ञानाद्द्विगोरपि  - । ययः पित्करणननुदात्तार्थम्। अन्यथा मासशब्दान्तात्? प्रत्यये विहिते सिति शिष्टत्वात्? `इगन्तकाल`  [[6|2|29]]  इति द्विगावेवेति स्वरबाधनात्? प्रत्ययस्वरः स्यात्,  -  स्यात्। प्रत्ययेऽनुदात्तार्थे पिति `इगन्त`  [[6|2|29]]  इति पूर्वपदप्रकृतिस्वरः सिद्धो भवति॥",
    "sae": "",
    "mahabhashyam": "",
    "pradeep": "",
    "video": ""
}