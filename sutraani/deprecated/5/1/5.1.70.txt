{
    "i": "51070",
    "an": "यत्$51065##च$51065##अर्हति$51063##तत्$51063",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##समर्थानां प्रथमाद्वा$4$1$82",
    "ss": "'तद् अर्हति' (इति) स्थालीबिलात् छः यत् च ",
    "sa": "'अर्हति' अस्मिन् अर्थे 'स्थालीबिल'शब्दात् छ-प्रत्ययः यत्-प्रत्ययः च भवति । ",
    "sd": "स्थाल्याः उत पात्रस्य  अन्तर्भागः 'स्थालीबिल' नाम्ना ज्ञायते । The interior of a vessel इत्यर्थः । अस्मात् शब्दात् 'अर्हति' इत्यस्मिन् अर्थे छ-प्रत्ययः तथा च यत्-प्रत्ययः भवति ।यथा,   स्थालीबिलमर्हति तत् स्थालीबिलीयम् स्थालीबिल्यम् वा ओदनम् । स्थालीबिलमर्हति ते स्थालीबिलीयाः स्थालीबिल्याः वा तण्डुलाः ।\n\nप्रक्रिये एतादृशे -\n\n1. स्थालीबिल + छ\n→ स्थालीबिल + ईय [<<आयनेयीनीयियः फढखच्छघां प्रत्ययादीनाम्>> [[7।1।2]] इति ईय्-आदेशः]\n→ स्थालीबिल् + ईय [<<यस्येति च>> [[6।4।148]] इति अकारलोपः]\n→ स्थालीबिलीय ।\n\n2. स्थालीबिल + यत् \n→ स्थालीबिल् + यत् [<<यस्येति च>> [[6।4।148]] इति अकारलोपः]\n→ स्थालीबिल्य\n\nस्त्रीत्वे विवक्षिते उभयत्र <<अजाद्यतष्टाप्>> [[4।1।4]] इति टाप्-प्रत्ययः भवति । स्थालीबिलीया स्थालीबिल्या वा रोटिका । ",
    "sk": " स्थालीबिलमर्हन्ति स्थालीबिलीयास्तण्डुलाः-स्थालीबिल्याः । पाकयोग्याः इत्यर्थः ॥",
    "lsk": "",
    "balamanorama": "<<स्थालीबिलात्>> - स्थालीबिलात् । छयतावनुवर्तेते, तदर्हतीति च । ",
    "tattvabodhini": "<<स्थालीबिलात्>> - स्थालीबिलात् । छयतावनुवर्तेते । अस्माच्छयतौ स्तः । ठकोऽपवादः । पाकयोग्या इति । त्रिष्फलीकृता इति यावत् ।",
    "padamanjari": " च्छयतावनार्तेते इति। पूर्वसूत्रेऽपि न यच्चकारेणानुकृष्टः, तथा सति घन एव प्रसङ्गात्। किं तर्हि ? स्वरितत्वात्। अतो न सत्यानुवृत्तिर्दुलेभेति भावः। पाकयोग्या इत्यर्थ इति। त्रिफलीकृता इति यावत् ॥",
    "kashika": "छयतौ अनुवर्त्तेते स्थालीबिलशब्दाच् छयतौ प्रत्ययौ भवतः तदर्हति इत्यस्मिन्नर्थे। ठको ऽपवादौ। स्थालीबिमलर्हन्ति स्थालीबिलीयाः तण्डुलाः, स्थालीबिल्याः। पाक्योग्याः इत्यर्थः।",
    "kashika_nyaas": "   `छयतावनुवर्तेते` इति। ननु चानुकृष्टमुत्तरत्र नानुवर्तत इति चानुकृष्टस्य यतः पुनरिह चकारेणानु-वृत्तिर्नोपपद्यते? नैष दोषः; अनित्या ह्रेषा परिभाषा। कथं ज्ञायते? <<एकाजुत्तरपदे णः>> [[8|4|12]]  इत्यत्र णे प्रकृते पुनर्णग्रहणात्। तद्धि <<वा भावकरणयोः>> [[8|4|10]]  इत्यनुवर्तमानस्य विकल्पस्य निवृत्त्यर्थं क्रियते। यदि चेयं नित्या स्यातद्, पूर्वसूत्रे चानुकृष्टत्वादेव हि तस्यानुवृत्तिर्न भवति। अथ वा - चकारोप्यत्रानु-वर्तते यतोऽनुकर्षणार्थः। तेन पूर्वत्र चानुकृष्टस्यापि तस्य पुनरिह चकारेणानुकृष्यमाणस्यानुवृत्तिर्भविष्यति। `स्थालीबिलकडङ्गरदक्षिणाच्छ च` इत्येकयोगे कत्र्तव्ये यदिदं योगविभागकरणं तत्स्थालीबिलाद्विशेषे वत्र्तमानात्? प्रत्ययो यथा स्यादित्येवमर्थम्। तेन स्थालोमुख एव वत्र्तमानः स्थालीविलशब्दः प्रत्ययमुत्पादयति। न तु स्थालीसम्बन्धिनि च्छिद्रमात्रे वत्र्तमानः॥",
    "sae": "",
    "mahabhashyam": "",
    "pradeep": "",
    "video": ""
}