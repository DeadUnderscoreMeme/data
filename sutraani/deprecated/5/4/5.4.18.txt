{
    "i": "54018",
    "an": "संख्यायाः$54017##क्रिया-अभ्यावृत्तिगणने$54017##कृत्वसुच्$54017",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "द्वि-त्रि-चतुर्भ्यः क्रिया-अभ्यावृत्तिगणने सुच्",
    "sa": "क्रियायाः पौनःपुन्यस्य गणनार्थम् 'द्वि', 'त्रि' तथा 'चतुर्' एतेभ्यः शब्देभ्यः 'सुच्' प्रत्ययः भवति ।",
    "sd": "'अभ्यावृत्तिः' इत्युक्ते पौनःपुन्यम् (repetition) । यत्र काचन क्रिया पुनः पुनः भवति, तत्र तस्याः क्रियायाः आवर्तनस्य गणनार्थम् सङ्ख्यावाचकशब्दात् <<संख्यायाः क्रियाभ्यावृत्तिगणने कृत्वसुच्>> [[5।4।17]] इत्यनेन औत्सर्गिकरूपेण 'कृत्वसुच्' इति प्रत्ययः स्वार्थे विधीयते । परन्तु 'द्वि', 'त्रि', तथा 'चतुर्' एतेभ्यः शब्देभ्यः 'कृत्वसुच्' प्रत्ययस्य अपवादस्वरूपेण 'सुच्' इति प्रत्ययः भवति । \n\nयथा -\n\n1. द्विवारं भुङ्क्ते इत्येव \n= द्वि + सुच् [वर्तमानसूत्रेण सुच्-प्रत्ययः]      \n→ द्वि + स् [चकारस्य <<हलन्त्यम्>> [[1।3।3]] इति इत्संज्ञा । <<तस्य लोपः>> [[1।3।9]] इति लोपः । उकारः उच्चारणार्थः, तस्यापि लोपः भवति ।  ]\n→ द्विः [<<ससजुषो रुँः>> [[8।2।66]] इति रुत्वम् । <<खरवसानयोर्विसर्जनीयः>> [[8।3।15]] इति विसर्गः]\nयथा - द्विः भुङ्क्ते । \n\n2. त्रिवारं भुङ्क्ते इत्येव \n= त्रि  + सुच् [वर्तमानसूत्रेण सुच्-प्रत्ययः]      \n→ त्रि + स् [चकारस्य <<हलन्त्यम्>> [[1।3।3]] इति इत्संज्ञा । <<तस्य लोपः>> [[1।3।9]] इति लोपः]\n→ त्रिः [<<ससजुषो रुँः>> [[8।2।66]] इति रुत्वम् । <<खरवसानयोर्विसर्जनीयः>> [[8।3।15]] इति विसर्गः]\nयथा - त्रिः भुङ्क्ते । \n\n3. चतुर्वारं भुङ्क्ते इत्येव \n= चतुर् + सुच् [वर्तमानसूत्रेण सुच्-प्रत्ययः]      \n→ चतुर् + स् [चकारस्य <<हलन्त्यम्>> [[1।3।3]] इति इत्संज्ञा । <<तस्य लोपः>> [[1।3।9]] इति लोपः]\n→ चतुर् [<<रात्सस्य>> [[8।2।24]] इति सकारलोपः]\n→ चतुः [<<खरवसानयोर्विसर्जनीयः>> [[8।3।15]] इति विसर्गः]\nयथा - चतुः भुङ्क्ते । \n\n\nस्मर्तव्यम् -\n\n1. अनेन सूत्रेण सिद्धाः 'द्विः', 'त्रिः', 'चतुः' एते शब्दाः <<तद्धितश्चासर्वविभक्तिः>> [[1।1।38]] इत्यनेन अव्ययसंज्ञकाः भवन्ति ।              \n\n2. 'सुच्' प्रत्यये चकारस्य इत्संज्ञा स्वरनिर्देशार्थमस्ति । <<तद्धितस्य>> [[6।1।164]] इत्यनेन चित्-प्रत्यये परे तद्धितान्तस्य अन्तिमः स्वरः उदात्तः भवति । यथा, 'द्विः' इत्यत्र वकारोत्तरः इकारः अनेन उदात्तत्वं प्राप्नोति ।\n\n3. यद्यपि इदम् सूत्रम् <<समर्थानाम् प्रथमात् वा>> [[4|1|82]] इत्यत्र निर्दिष्टायाम् महाविभाषायाम् पाठितमस्ति, तथाप्यत्र विकल्पः न विधीयते । भाष्ये अस्मिन् सन्दर्भे उच्यते - 'आमादयः प्राङ्मयटः नित्याः' । इत्युक्ते, <<किमेत्तिङव्ययघादाम्वद्रव्यप्रकर्षे>> [[5|4|11]] इत्यस्मात् आरभ्य <<एकस्य सकृच्च>> [[5|4|19]] इतिपर्यन्तम् विहिताः सर्वे प्रत्ययाः नित्याः एव भवन्ति । अतः वर्तमानसूत्रस्य सन्दर्भे अपि सुच्-प्रत्ययान्तरूपाणि एव प्रयोक्तव्यानि ।इत्युक्ते, 'द्वौ वारौ भुङ्क्ते' इति विग्रहवाक्यम् प्रयोक्तव्यम्, नो चेत् 'द्विः भुङ्क्ते' इति तद्धितान्तशब्दः प्रयोक्तव्यः । परन्तु 'द्वौ  वारौ भुङ्क्ते' इति निर्देशयितुम् केवलम् 'द्वौ भुङ्क्ते' इति प्रयोगः न साधु । ",
    "sk": " कृत्वसुचोऽपवादः । द्विर्भुङ्क्ते । त्रिः । रात्सस्य <{SK280}> । चतुः ॥",
    "lsk": "",
    "balamanorama": "<<द्वित्रिचतुर्भ्यः सुच्>> - द्वित्रिचतुभ्र्यः । क्रियाभ्यावृत्तिगणने इत्येव । सुचि चकार इत्, उकार उच्चारणार्थः । पूर्ववदव्ययत्वम् । त्रिरिति । भुङ्क्ते॑ इत्यनुषज्यते । रादिति । चतुर्शब्दात्सुचि चतुर्स् इति स्थितेरात्सस्ये॑ति सकारस्य लोपे चतुरिति रूपमित्यर्थः । अत्र 'भुङ्क्ते' इत्यनुषज्यते । ",
    "tattvabodhini": "",
    "padamanjari": " सकृदिति। रात्सस्यऽ इति सुचो लोपः। सुचश्चकारः स्वरार्त इति। ठ्चितः सप्रकृतेर्बह्वकजर्थम्ऽ इति वचनाच्चतुरित्यस्यान्तोदातो भवति; अन्यथाठ्चतेरुरन्ऽ इत्युरन्प्रत्ययान्तत्वादाद्यौदातः स्यात् ॥",
    "kashika": "द्वि त्रि चतुरित्येतेभ्यः सङ्ख्याशब्देभ्यः क्रियाभ्यावृत्तिगणने वर्तमानेभ्यः सुच् प्रत्ययो भवति। कृत्वसुचो ऽपवादः। द्विर्भुङ्क्ते। त्रिर्भुङ्क्ते। चत्रुभुक्तम्। चकारः स्वरार्थः।",
    "kashika_nyaas": "   `चतुर्भुक्तम्` इति। `रात्? सस्य`  [[8|2|24]]  इति सकारलोपः। `चकारः स्वरार्थः` इति। प्रकृतेरन्तोदात्तत्वं यता स्यादिति। प्रत्ययस्य तु चकारः स्वरार्थं नोपपद्यते; तस्यानच्कत्वात्। चतुःशब्दमेव प्रकृतं प्रति चकारस्य स्वरार्थत्वम्, नोत्तरयोः; तयोरुदात्तत्वात्। चतुःशब्दस्तु `चतेरुरन्` (द।उ।8।78) इत्युरन्प्रत्ययान्तत्वान्नित्स्वरेणाद्युदात्तः॥",
    "sae": "",
    "mahabhashyam": "",
    "pradeep": "",
    "video": ""
}