{
    "i": "54078",
    "an": "अच्$54075",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "ब्रह्म-हस्तिभ्याम् वर्चसः अच् ",
    "sa": "यस्य समासस्य पूर्वपदम् 'ब्रह्मन्' उत' हस्तिन्' एतेषु कश्चन शब्दः अस्ति, तथा च उत्तरपदम् 'वर्चस्' इति शब्दः अस्ति, तस्मात् 'अच्' इति समासान्तः प्रत्ययः भवति । ",
    "sd": "यस्मिन् समासे 'ब्रह्मन्' उत 'हस्तिन्' एतेषु कश्चन शब्दः पूर्वपदरूपेण विद्यते, तथा च 'वर्चस्' (= तेजः, दीप्तिः, glow) इति शब्दः उत्तरपदरूपेण विद्यते, तस्मात् 'अच्' इति प्रत्ययः समासस्य अन्ते विधीयते । यथा -\n\n1. ब्रह्मणः वर्चः  [<<षष्ठी>> [[2।2।8]] इति तत्पुरुषसमासः]   \n= ब्रह्मन् + वर्चस् + अच्  [वर्तमानसूत्रेण 'अच्' इति समासान्तप्रत्ययः]\n→ ब्रह्म + वर्चस् + अ [पूर्वपदस्य <<नलोपः प्रातिपदिकान्तस्य>> [[8।2।7]] इति नकारलोपः]\n→ ब्रह्मवर्चस\nब्रह्मणः वर्चः ब्रह्मवर्चसम् । \n        \n2.  हस्तिनः  वर्चः  [<<षष्ठी>> [[2।2।8]] इति तत्पुरुषसमासः]   \n= हस्तिन् + वर्चस् + अच्  [वर्तमानसूत्रेण 'अच्' इति समासान्तप्रत्ययः]\n→हस्ति  + वर्चस् + अ [पूर्वपदस्य <<नलोपः प्रातिपदिकान्तस्य>> [[8।2।7]] इति नकारलोपः]\n→ हस्तिवर्चस\nहस्तिनः  वर्चः हस्तिवर्चसम् । \n\nअत्र एकं वार्त्तिकम् ज्ञातव्यम् - <!पल्य-राजशब्दाभ्याम् चेति वक्तव्यम्!> । यस्मिन् समासे 'पल्य' तथा 'राजन्' एतौ शब्दौ पूर्वपदरूपेण विद्येते, तथा च  'वर्चस्' शब्दः उत्तरपदरूपेण विद्यते, तस्मात् शब्दात् अपि अच्-प्रत्ययः भवति । यथा - पल्यस्य वर्चः पल्यवर्चसम्  । राज्ञः वर्चः राजवर्चसम् ।                                                \n",
    "sk": " अच्स्यात् । ब्रह्मवर्चसम् । हस्तिवर्चसम् ।<!पल्यराजभ्यां चेति वक्तव्यम् !> (वार्तिकम्) ॥ पल्यवर्चसम् । राजवर्चसम् ॥",
    "lsk": "",
    "balamanorama": "<<ब्रह्महस्तिभ्याम् वर्च्चसः>> - ब्राहृ । शेषपूरणेन सूत्रं व्याचष्टे — अच्स्यादिति । ब्राहृवर्चसमिति । ब्राहृणो वर्चेति विग्रहः । हस्तिवर्चसमिति । हस्तिनो वर्चेति विग्रहः ।पल्यराजभ्यामिति । आभ्यां परो यो वर्चश्शब्दस्मादपि अजिति वक्तव्यमित्यर्थः । पल्यवर्चसमिति । पलं मांसं, तदर्हति पल्यः । मांसभोजीत्यर्थः । तस्य वर्चेति विग्रहः । राजवर्चसमिति । राज्ञां वर्चेति विग्रहः । ",
    "tattvabodhini": "<<ब्रह्महस्तिभ्याम् वर्च्चसः>> - ब्राहृवर्चसमिति । षष्ठीतत्पुरुषः । एवं हस्तिवर्चसमपि । पल्यराजभ्यां चेतिवक्तव्यम् । पल्येति । पलं मांसमर्हती॑ति पल्यो मांसभोजी, तदीयं वर्चः — पल्यवर्चसम् ।",
    "padamanjari": " वर्चःउदीप्तिः। उदाहरणेषु षष्ठीसमासः ॥",
    "kashika": "ब्रह्महस्तिभ्यां परो यो वर्चःशब्दस् तदन्तात् समासादच् प्रत्ययो भवति। ब्रह्मवर्चसम्। हस्तिवर्चसम्। पल्यराजभ्यां चेति वक्तव्यम्। पल्यवर्चसम्। राजवर्चसम्।",
    "kashika_nyaas": "   `ब्राहृवर्चसम्, हस्तिवर्चसम्` इति। षष्ठीसमासौ। वर्चःशब्दोऽयं दीप्तिवचनः। `पल्यराजशब्दाभ्याञ्चेति वक्तव्यम्` [`पल्यराजभ्याम् - काशिका] (इति)। पल्यशब्दाद्राजशब्दाच्च परो यो वर्चस्शब्दस्तस्माच्चाज्भवतीत्येवमर्थरूपं व्याख्येयमित्यर्थः। व्याख्यानं चास्य पूर्वमेव योगविभागमाश्रित्य कर्तव्यम्॥",
    "sae": "",
    "mahabhashyam": " ब्रह्महस्तिभ्यां वर्चसः (2355) (उपसंख्यानभाष्यम्) पल्यराजभ्यां चेति वक्तव्यम्। पल्यवर्चसम्, राजवर्चसम्॥ ",
    "pradeep": "",
    "video": ""
}