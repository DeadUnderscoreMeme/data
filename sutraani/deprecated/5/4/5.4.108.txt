{
    "i": "54108",
    "an": "टच्$54091##अव्ययीभावे$54107",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "अन्-अव्ययीभावे टच् ",
    "sa": "यस्य अव्ययीभावसमासस्य अन्ते 'अन्' इति विद्यते तस्मात् टच् इति समासान्तप्रत्ययः भवति । ",
    "sd": "यस्य अव्ययीभावसमासस्य उत्तरपदम् 'अन्' इत्यनेन समाप्यते, तस्मात् 'टच्' इति समासान्तप्रत्ययः भवति ।  कानिचन उदाहरणानि एतानि -\n\n1. राजानं प्रति \n= प्रति + राजन् + टच् [वर्तमानसूत्रेण टच्-प्रत्ययः]\n→ प्रति + राज् + अ [<<नस्तद्धिते>> [[6।4।144]] इति टिलोपः]\n→ प्रतिराज ।\nराजानं प्रति प्रतिराजम् ।\n    \n2. आत्मनि इत्येव \n= अधि + आत्मन् + टच् [वर्तमानसूत्रेण टच्-प्रत्ययः]\n→ अध्यात्मन् + टच् [<<इको यणचि>> [[6।1।77]] इति यणादेशः]\n→ अध्यात्म् + अ [<<नस्तद्धिते>> [[6।4।144]] इति टिलोपः]\n→ अध्यात्म ।\nआत्मनि इत्येव अध्यात्मम् ।\n       \n3. पञ्चानाम् समीपम् \n= उप + पञ्चन् + टच्  [वर्तमानसूत्रेण टच्-प्रत्ययः]\n→ उप + पञ्च् + अ [<<नस्तद्धिते>> [[6।4।144]] इति टिलोपः]\n→ उपपञ्च\nपञ्चानां समीपम्  उपपञ्चम्  ।\n\nस्मर्तव्यम् - \n1. यदि अन्नन्तः शब्दः नपुंसकलिङ्गवाची अस्ति, तर्हि <<नपुंसकादन्यतरस्याम्>> इत्यनेन अग्रिमसूत्रेण टच्-प्रत्ययः विकल्प्यते ।\n2. अदन्त-अव्ययीभाव-समासात् विहितस्य विभक्तिप्रत्ययस्य <<नाव्ययीभावादतोऽम्त्वपञ्चम्याः>> [[2।4।83]] इत्यनेन अम्-आदेशः भवति । ",
    "sk": " अन्नन्तादव्ययीभावाट्टच् स्यात् ॥ ",
    "lsk": "अन्नन्तादव्ययीभावाट्टच् स्यात्॥",
    "balamanorama": "<<अनश्च>> - अनश्च । 'अव्ययीभावे' इत्यनुवृत्तं पञ्चम्या विपरिणम्यते । 'अन' इति तद्विशेषणम् । तदन्तविधिः । तदाह अन्नन्तादिति । ",
    "tattvabodhini": "",
    "padamanjari": "",
    "kashika": "अन्नन्तादव्ययीभावात् टच् प्रत्ययो भवति समासान्तः। उपराजम्। प्रतिराजम्। अध्यात्मम्। प्रत्यात्मम्।",
    "kashika_nyaas": "   `उपराजम्, प्रतिराजम्` इति। उपशरदं प्रतिशरदमितिवदव्ययीभावः। `अव्यात्मम्` इति। आत्मन्यधीति विभक्त्यर्थे। `प्रत्यात्मम्` इति। पूर्ववदाभिमुख्ये॥",
    "sae": "",
    "mahabhashyam": "",
    "pradeep": "",
    "video": ""
}
