{
    "i": "52022",
    "an": "खञ्$52018##तत्$52007",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समर्थानां प्रथमाद्वा$4$1$82",
    "ss": "साप्तपदीनम् (इति) सख्यम् (अस्मिन् अर्थे निपात्यते) ",
    "sa": "'सख्यम्' अस्मिन् अर्थे 'साप्तपदीन' शब्दः निपात्यते । ",
    "sd": "अनेन सूत्रेण 'सख्यम्' (= मित्रत्वम् / मित्रता) अस्मिन् अर्थे 'साप्तपदीन' अयम् शब्दः निपात्यते । 'सप्तभिः पदैः अवाप्यते' अस्मिन् अर्थे 'सप्तपद' शब्दात् खञ्-प्रत्ययं कृत्वा 'साप्तपदीन' अयम् शब्दः सिद्ध्यति । अत्र 'सप्त पदानि' इत्यस्य अर्थः   'सुखदुःखादयः भिन्नाः अवस्थाः' इति स्वीक्रियते । The role / duty by virtue of which the people help each other during various situation occurring in ones life - is called साप्तपदीनम् ।\n\nविशेषः - 'साप्तपदीन' अस्य शब्दस्य प्रयोगः 'मित्रम्' / 'सखा' अस्मिन् अर्थे अपि भवति । यथा - 'साप्तपदीनः सखा' । अत्र 'लक्षणा'-अर्थेन   (implied meaning) अस्य शब्दस्य प्रयोगः भवति । इत्युक्ते, 'अयम् सखा साप्तपदीनः अस्ति' इत्युक्ते 'अस्य सख्युः भावः साप्तपदीनमस्ति' इति अर्थः स्वीक्रियते । \n",
    "sk": " सप्तभिः पदैरवाप्यते साप्तपदीनम् ॥",
    "lsk": "",
    "balamanorama": "<<साप्तपदीनं सख्यम्>> - साप्तपदीनम् । सप्तपदशब्दात्तृतीयान्तादवाप्यं सख्यमित्यर्थे खञि साप्तपदीनमिति भवतीत्यर्थः । सप्तभिः पदैरिति । पदविक्षेपैरित्यर्थः । ",
    "tattvabodhini": "<<साप्तपदीनं सख्यम्>> - साप्तपदीनम् । योग्यतया समर्थविभक्तिस्तृतीयेति दर्शयति -सप्तभिः पदैरिति । पदमिह संभाषणं पादवक्षेपो वा तद्धितार्थे द्विगुः । अवाप्यतैत्यर्थे खञ् ।",
    "padamanjari": " साप्तपदीनमिति निपात्यत इति। किं पुनरत्र निपात्यते ? समर्थविभक्तिस्तृतीया। अवाप्यत इति प्रत्ययार्थः, सप्तभिः पदैरवाप्यत इति तद्वितार्थे द्विगुः समासः, सप्तपदशब्दात्खञ्। कथमिति। सख्युर्भावः कर्म वा सख्यम्, तत्र व्युत्पादितस्य न सखिशब्देन प्रश्नः, उपचारेणेत्युतरम्, गुणप्रधान इति। गुणो भावः, कर्म च भावः, प्रवृत्तिनिमितत्वाद्गुणः। यस्य हि गुणस्य भावादिति कर्माणि हि सख्यशब्दवाच्यत्वाद्गुण इत्युक्तम् ॥",
    "kashika": "साप्तपदीनम् इति निपात्यते सख्ये ऽभिधेये। सप्तभिः पदैरवाप्यते साप्तपदीनम्। सख्यं जनाः साप्तपदीनमाहुः। कथं साप्तपदीनः सखा, साप्तपदीनं मित्रम् इति? यदा गुणप्रधानः साप्तपदीनशब्दः सखिभावे तत्कर्मणि च वर्तते तदा सख्यशब्देन सामानाधिकरण्यं भवति, यदा तु लक्षणया वर्तते तदा पुरुषेण सामानाधिकरण्यं भवति।",
    "kashika_nyaas": "   `साप्तपदीनमिति निपात्यते` इति। किं पुनरत्र निपात्यते? प्रत्ययः प्रत्ययार्थश्च प्रकृतः। खञ्प्रत्ययार्थश्चावाप्तिः। सप्तभिः पदैरवाप्यत इति तद्धितार्थे समासः। ततः सप्तपदशब्दात्खञ्।`कथम्` इत्यादि। सख्युभविः कर्म वा सख्याम्। तत्र यदि साप्तपदीनमिति निपत्यते, सखिशब्देन सामानादिकरण्यं न प्राप्नोति, न हि सख्यमेव सखा भवतीति प्रष्टुरभिप्रायः। `गुणप्रधानः` इत्यादि। गुणो भावः कर्म वा प्रधानं यस्य स तथोक्तः। स यदा च गुणमात्रे मुख्यया वृत्त्या वर्तते तदा गुणप्रधानो वेदितव्यः। `तदा सख्यशब्देन सामानाधिकरण्यं भवति` इति। द्वयोरप्येकार्थवृत्तित्वात्। `यदा तु` इत्यादि। लक्षणा उपचारः। धर्मधर्मिणोरभेनोपचारेण गौण्या वृत्त्या तद्धिति संख्यावति पुरुषे वर्तते तदानेनैव समानाधिकरणो भवति। यथा यदा शुक्लशब्दो गुणमात्रे वर्तते तदा द्रव्यशब्देन समानाधिकरणो न भवति - पटस्य शुक्ल इति, यदा त्वसौ त्वमित्यभिसम्बन्धात्? पटे वर्तते तदा सामानाधिकरण्यं भवति - शुक्लः पद इति; तथेहापि वेदितव्यम्॥",
    "sae": "",
    "mahabhashyam": "",
    "pradeep": "",
    "video": ""
}