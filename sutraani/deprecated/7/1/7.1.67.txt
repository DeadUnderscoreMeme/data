{
    "i": "71067",
    "an": "लभेः$71064##नुम्$71058",
    "ad": "अङ्गस्य$6$4$1",
    "ss": "उपसर्गात् लभेः खल्-घञोः नुम् ",
    "sa": "उपसर्गात् परस्य लभ्-धातोः खल्-प्रत्यये परे घञ्-प्रत्यये च परे नुमागमः भवति । ",
    "sd": "वर्तमानसूत्रेण उपसर्गात् परस्य लभ्-धातोः खल्-प्रत्यये / घञ्-प्रत्यये परे  नुमागमः उक्तः अस्ति । यथा - \n\n1. ईषत्  + प्र +  लभ् + खल् [<<ईषद्दुःसुषु कृच्छ्राकृच्छ्रार्थेषु खल्>> [[3।3।126]] इत्यनेन ईषद्-उपपदे परे लभ्-धातोः खल्-प्रत्ययः]   \n→ ईषत् + प्र +  लभ् + अ [<<लशक्वतद्धिते>> [[1।3।7]] इति खकारस्य इत्संज्ञा, <<हलन्त्यम्>> [[1।3।3]] इति लकारस्य इत्संज्ञा । तयोः <<तस्य लोपः>> [[1।3।9]] इति लोपः]\n→ ईषत् + प्र + लन् भ् + अ [<<उपसर्गात्‌ खल्घञोः>> [[7।1।67]] इति नुमागमः]    \n→ ईषत्प्रलम्भः [<<नश्चापदान्तस्य झलि>> [[8|3|24]] इति अनुस्वारः, <<अनुस्वारस्य ययि परसवर्णः>> [[8|4|58]] इति परसवर्णः मकारः]\n\n2. प्र + लभ्  [<<भावे>> [[3।3।18]] इति घञ्-प्रत्ययः]\n→ प्रल न् भ्  [<<उपसर्गात्‌ खल्घञोः>> [[7।1।67]] इति नुमागमः]    \n→ प्रलम्भ  [<<नश्चापदान्तस्य झलि>> [[8|3|24]] इति अनुस्वारः, <<अनुस्वारस्य ययि परसवर्णः>> [[8|4|58]] इति परसवर्णः मकारः]\n\nविशेषः - वस्तुतः लभ् धातोः <<लभेश्च>> [[7।1।64]] इत्यनेन अजादि-प्रत्यये परे  नुमागमः पूर्वमेव उक्तः अस्ति । इत्युक्ते,  उपसर्गात् परस्य लभ्-धातोः खल्-प्रत्यये परे / घञ्-प्रत्यये परे अपि नुमागमः पूर्वमेव सिद्धः । अतः <ऽसिद्धे सति आरम्भो नियमार्थःऽ> इत्यनेन अनेन सूत्रेण नियमद्वयम्  जायते -\n1. उपसर्गात् परस्य लभ्-धातोः केवलं खल् / घञ् प्रत्यये परे एव नुमागमः भवति, न अन्यथा , तथा\n2. उपसर्गात् परस्य एव लभ्-धातोः खल् / घञ् प्रत्यये परे नुमागमः भवति, केवल-लभ्-धातोः न ।\nएतयोः प्रथमः अर्थः न स्वीकरणीयः, यतः आचार्येण <<गृधिवञ्च्योः प्रलम्भने>> [[1।3।69]] अस्मिन् सूत्रे 'प्र + लभ् + ल्युट्' इत्यत्रापि नुमागमः कृतः अस्ति । अतः अत्र केवलं द्वितीयः अर्थः एव स्वीक्रियते - उपसर्गात् परस्यैव लभ्-धातोः खल् / घञ् प्रत्यये परे नुमागमः भवति, केवल-लभ्-धातोः न, इति । यथा - \n\n1. लभ्   + घञ्   \n→ लभ् + अ [<<लभेश्च>> [[7।1।64]] इत्यनेन नुमागमे प्राप्ते <<उपसर्गात्‌ खल्घञोः>> [[7।1।67]] इति निषेधः]\n→ लाभः [<<अत उपधायाः>> [[7।2।116]] इति  उपधादीर्घः]\n\n2. ईषत् लभ् + खल्\n→ ईषत्  लभ् + अ  [<<लभेश्च>> [[7।1।64]] इत्यनेन नुमागमे प्राप्ते <<उपसर्गात्‌ खल्घञोः>> [[7।1।67]] इति निषेधः]\n→ ईषल्लभः [<<तोर्लि>> [[8।4।60]]  इति तकारस्य लकारः]\n",
    "sk": " उपसर्गादेव लभेर्नुम् स्यात् । ईषत्प्रलम्भः । दुष्प्रलम्भः । सुप्रलम्भः । उपालम्भः । उपसर्गात्किम् । लाभः ॥",
    "lsk": "",
    "balamanorama": "",
    "tattvabodhini": "",
    "padamanjari": "  सिद्धे सतीति । लभेश्च इत्यनेन । उपसर्गादेवेति । विपरीतस्तु वियमो न भवति - उपसर्गात्खल्घञोरेवेति गृधिवञ्च्योः हलम्भने इति निर्द्देशात् ॥",
    "kashika": "उपसर्गादुत्तरस्य लभेः खल्घञोः परतः नुमागमो भवति। ईषत्प्रलम्भः। सुप्रलम्भः। दुष्प्रलम्भः। घञि प्रलम्भः। विप्रलम्भः। सिद्धे सत्यारम्भो नियमार्थः, उपसर्गादेव लभेः खल्घञोः परतो नुमागमो भवति, न अन्यत्र। ईषल्लभः। लाभो वर्तते।",
    "kashika_nyaas": "   `ईषत्प्रलम्भः` इति `ईषद्दुःसुषु`  [[3|3|126]]  इत्यादिना खल्। `दुष्प्रलम्भः` इति। `इदुदुपधस्य`  [[8|3|41]]  इत्यादिना षत्वम्। `विप्रलम्भः` इति। भावे घञ्। ननु च `लभेश्च`  [[7|1|64]]  इत्यनेन नुम्? सिद्धः, तत्किमर्थोऽयमारम्भः? इत्याह - `सिद्धे` इत्यादि। `अन्यत्र न भवति` इति तद्व्यवच्छेद्यम्। `उपसर्गात्? खल्घञोरेव` इत्येष तु विपरीतनियमोऽत्र न सम्भावनियः; <<गृधिवञ्च्योः प्रलम्भने>> [[1|3|69]]  इति निर्देशात्॥",
    "sae": "The verb root लभ् when present after an  उपसर्ग gets a नुमागम in presence of खल्-प्रत्यय and घञ्-प्रत्यय.",
    "mahabhashyam": "",
    "pradeep": "",
    "video": ""
}