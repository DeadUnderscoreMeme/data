{
    "i": "73097",
    "an": "अस्तिसिचः$73096##ईट्$73093##हलि$73089##अपृक्ते$73096##सार्वधातुके$73087",
    "ad": "अङ्गस्य$6$4$1",
    "ss": "छन्दसि अस्तिसिचः अङ्गात् अपृक्ते सार्वधातुके हलि ईट् बहुलम्",
    "sa": "अस्-धातोः अङ्गात् परस्य तथा सिच्-प्रत्ययान्त-अङ्गात् परस्य सार्वधातुकस्य अपृक्त-हल्-प्रत्ययस्य वेदेषु ईट्-आगमः बहुलं दृश्यते ।",
    "sd": "वेदानां विषये <<अस्तिसिचोऽपृक्ते>> [[7।3।96]] इत्यनेन उक्तः नियमः वेदेषु प्रयुक्तः अपि दृश्यते, अप्रयुक्तः अपि दृश्यते । \n\nयथा - 'आप एव इदं सलिलं सर्वमाः' अस्मिन् वाक्ये अस्-धातोः लङ्लकारस्य प्रथमपुरुषैकवचनस्य रूपम् प्रयुक्तमस्ति 'आः' इति । अस्य प्रक्रिया एतादृशी - \n\nअस् + लङ् [<<अनद्यतने लङ्>> [[3|2|111]] इति लङ्]\n→ आट् + अस् + ल् [<<आडजादीनाम्>> [[6|4|72]] इति लङ्लकारे परे अजादि-अङ्गस्य आडागमः]\n→ आ + अस् + तिप् [<<तिप्तस्झि...>> [[3|4|78]] इति प्रथमपुरुष-एकवचनस्य विवक्षायाम् परस्मैपदिभ्यः धातुभ्यः तिप्-प्रत्ययः]\n→ आ + अस् + शप् + ति [<<कर्तरि शप्>> [[3|1|68]] इति औत्सर्गिकम् विकरणम् शप्]\n→ आ + अस् + ति [<<अदिप्रभृतिभ्यः शपः>> [[2|4|72]] इति शप्-प्रत्ययस्य लुक् ।]\n→ आस् + ति [ <<आटश्च>> [[6|1|90]] इति वृद्धि-एकादेशः] \n→ आस् + त् [<<इतश्च>> [[3|4|100]] इति इकारलोपः]\n→ आस् + त् [<<अस्तिसिचोऽपृक्ते>> [[7|3|96]] इत्यनेन अपृक्त-त्-प्रत्ययस्य ईट्-आगमे प्राप्ते <<बहुलं छन्दसि>> [[7।3।97]] इति अयमागमः न भवति ।]\n→ आस् [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इति अपृक्त-तकारस्य लोपः]\n→  आः [<<ससजुषो रुँः>> [[8।2।66]] इति रुँत्वम् । <<खरवसानयोर्विसर्जनीयः>> [[8।3।15]] इति विसर्गनिर्माणम् ।]\n\nएवंप्रकारेण ईडागमं विना अपि रूपसिद्धिः कृता दृश्यते । \n\nतथा च, केषुचन स्थलेषु ईट्-आगमः कृतः अपि दृश्यते । यथा - 'अहः वा अव तर्हि आसीत् न रात्रिः' । इत्यत्र लौकिकसंस्कृतवत् एव रूपसिद्धिः भवति ।\n\nसिच्-प्रत्ययस्य उपस्थितौ अपि उभयोः प्रकारयोः रूपाणि दृश्यन्ते । यथा - 'गोभिः अक्षाः' अस्मिन् वाक्ये 'अक्षाः' इति 'क्षर् सञ्चलने' अस्य धातोः लुङ्-लकारस्य रूपमस्ति । तस्य प्रक्रिया इयम् - \n\nक्षर् + लुङ् [<<लुङ्>> [[3।2।110]] इति लुङ्]\n→ क्षर् + च्लि + ल् [<<च्लि लुङि>> [[3|1|43]] इति लुङ्लकारस्य प्रत्यये परे लकारविकरणम् 'च्लि']\n→ क्षर् + सिच् + ल् [<<च्लेः सिच्>> [[3|1|44]] इति च्ले-इत्यस्य सिच्-आदेशः । ]\n→ क्षर् + स् + ल् [चकारस्य इत्संज्ञा, लोपः । इकारः उच्चारणार्थः ।]\n→ अट् + क्षर् + स् + ल् [<<लुङ्लङ्लृङ्क्ष्वडुदात्तः>> [[6|4|71]] इति अडागमः]   \n→ अ + क्षर् + स् + तिप् [<<तिप्तस्झि... >> [[3|4|78]] इति प्रथमपुरुष-एकवचनस्य विवक्षायाम् परस्मैपदिभ्यः धातुभ्यः तिप्-प्रत्ययः]     \n→ अ + क्षर् + स् + त् [<<इतश्च>> [[3|4|100]] इति इकारलोप]\n→ अ + क्षर् + स् + त् [<<अस्तिसिचोऽपृक्ते>> [[7|3|96]] इत्यनेन अपृक्त-त्-प्रत्ययस्य ईट्-आगमे प्राप्ते <<बहुलं छन्दसि>> [[7।3।97]] इति अयमागमः न भवति ।]\n→ अ + क्षर् + स्  [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इति अपृक्त-तकारस्य लोपः]\n→ अ + क्षार् + स् [<<अतो ल्रान्तस्य>> [[7।2।2]] इति अकारस्य वृद्धिः आकारः] \n→ अक्षार् [<<रात्सस्य>> [[8।2।24]] इति रेफात् परस्य सकारस्य लोपः]\n→ अक्षाः [<<खरवसानयोर्विसर्जनीयः>> [8।3।15]] इति विसर्गनिर्माणम् ।]\n           \nवेदेषु 'अभैषीः मा पुत्रक' एतादृशाः  प्रयोगाः अपि दृश्यन्ते यत्र सिचि परे ईडागमः कृतः अस्ति ।             \n\nज्ञातव्यम् -  'बहुलम्' शब्दस्य विषये <a href='https://docs.google.com/document/d/1n7aZUlQbK0Fmys86Pwob1xWtSoVI3CcPt9_PqT9JJ1Y/pub' target='_blank'> अस्मिन् लेखे </a> विस्तारेण उक्तमस्ति, तदपि पठ्येत ।\n",
    "sk": " सर्वमा इदम् (सर्व॑मा इ॒दम्) । आसीदिति प्राप्ते ॥ (अस्तेर्लङ् तिप्ईडभाव अपृक्तत्वाद्धल्ङ्यादिलोपः । रुत्वविसर्गौ । संहितायां तु भोभगो <{SK167}> इति यत्वम् । लोपः शाकल्यस्य <{SK67}> इति यलोपः । गोभिरक्षाः (गोभि॒रक्षाः॑) । सिच इडभावश्छान्दसः । अट् । शेषं पूर्ववत् । ह्रस्वस्य गुणः <{SK242}> । जसि च <{SK241}> ।<!जसादिषु छन्दसि वावचनं प्राङ् णौ चङ्युपधायाः !> (वार्तिकम्) ॥ अधा शतकत्वो यूयम् (अधा॑ शतकत्वो यू॒यम्) । शतकतवः । पश्वेनृभ्यो यथा गवे (पश्वे॒नृभ्यो॒ यथा॒ गवे॑) । पशवे ॥ ठनाभ्यस्तस्याचि <{SK2503}> इति निषेधे ।<!बहुलं छन्दसीति वक्तव्यम् !> (वार्तिकम्) ॥ अनुषग्जुजोपत् (अनु॒षग्जुजो॑पत्) ।",
    "lsk": "",
    "balamanorama": "",
    "tattvabodhini": "",
    "padamanjari": " आ इति । अस्तेर्लङ्, तिप्, शपो लुप्, रुत्वविसर्जनीयौ अक्षाः, अत्सा इति । ठ्क्षर सञ्चलनेऽ, ठ्त्सर च्छद्मगतौऽ, लुङ्, तिपो हल्ङ्यादिलोपः, रात्सस्यऽ इति सिचो लोपः, दातुरेफस्य विसर्जनीयः । छान्दसत्वादिति । ठ्बहुलं च्छन्दस्यमाङ्योगेऽपिऽ इत्यनेन न केवलममाङ्योगेऽडाटोरभावः क्रियते, किं तर्हि ? माङ्योगे तत्सद्भावोऽपीति भावः । इडभावश्च सिचेति । छान्दसत्वादित्यपेक्षते ॥",
    "kashika": "अस्तिसिचोरपृक्तस्य सार्वधातुकस्य ईडगमो भवति बहुलं छन्दसि विषये। आप एव इदं सलिलं सर्वमाः। आसीदिति स्थाने आः क्रियापदम्। अहर्वाव तर्ह्यासीन्न रात्रिः। सिचः खल्वपि गोभिरक्षाः। प्रत्यञ्चमत्साः। अभैषीर्मा पुत्रक इति च भवति, छान्दसत्वात्। माङ्योगे ऽपि अडागमो भवति, अक्षः, अत्साः इति, सिच इडभावश्च।",
    "kashika_nyaas": "   `सर्वमाः` इति। अस्तेर्लङ्, पूर्ववदाट्, सियो हल्ङ्यादिलोपः  [[6|1|66]] , सकारस्य रुत्वविसर्जनीयो।`गोभिरक्षाः प्रत्यञ्चमत्साः` इति। `क्षर सञ्चलने` (धातुपाठः-851), `त्सर च्छद्मगतो` (धातुपाठः-554) इन्ङ्यादिना  [[6|1|66]]  सिचो लोपः, <<अतो ल्रान्तस्य>> [[7|2|2]]  इति वृद्धिः, पूर्ववद्धिसर्जनीयः। `अभैषीः` इति। `ञिभी भये` (धातुपाठः-1084), सिचि वृद्धिः। अथाभैषीर्मा पुत्रकेत्यत्र कथमडागमः, यावता <<न माङ्योगे>> [[6|4|74]]  इति प्रतिषिद्धोऽसौ, इह चाक्षाः, अत्सा इत्यत् सिच ईजागमः कस्मान्न भवति? इत्याह - `छाब्दसत्वात्` इत्यादि। अक्षाः, अतसा इत्यत्र चेडागमाभाव इति च्छान्दसत्वादिति प्रकृतेन सम्बन्धः। `वा छन्दसि` इति वक्तव्ये बहुलग्रहमुत्तरार्थम्। उत्तरार्थतां चास्योत्तरत्र प्रतिपादपिष्यामः॥",
    "sae": " In the context of vedas - a सार्वधातुक प्रत्यय which contains only one हल् letter (and no अच् letter) might or might not get an 'ईट्' आगम when it follows either the अस् धातु or the सिच्-प्रत्यय.\n",
    "mahabhashyam": "",
    "pradeep": "",
    "video": ""
}