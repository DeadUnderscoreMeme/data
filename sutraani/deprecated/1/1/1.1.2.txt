{
    "i": "11002",
    "an": "वृद्धिः$11001",
    "ad": "",
    "ss": "अत्-एङ् गुणः",
    "sa": "अ, ए, ओ - एतेषां त्रयाणां 'गुणः' इति संज्ञा भवति ।",
    "sd": "व्याकरणशास्त्रे वर्णानां, शब्दानां च लघुरूपेण निर्देशार्थम् काश्चन संज्ञाः निर्दिष्टाः सन्ति । एतासु अन्यतमा अस्ति  'गुण' इति संज्ञा । 'अ', 'ए', 'ओ' एतेषां त्रयाणाम् वर्णानाम्  वर्तमानसूत्रेण 'गुण' इति संज्ञा विधीयते ।  अस्याः संज्ञायाः प्रयोगं कृत्वा अष्टाध्याय्यां अग्रे भिन्नाः विधयः उच्यन्ते । यथा -\n1. कर्तृ-शब्दस्य सम्बोधनैकवचनस्य सुँ-प्रत्यये परे  <<ऋतो ङिसर्वनामस्थानयोः>> [[7|3|110]] इत्यनेन ऋकारस्य गुणः अकारः भवति - कर्तृ + सुँ → कर्तर् + स् → कर्ता  ।  \n2. 'मति  + जस्' इत्यत्र <<जसि च>> [[7।3।109]] इत्यनेन इकारस्य गुणादेशः एकारः विधीयते । मति + जस् → मते + अस् → मतयः ।  \n3. 'भू + तृच्'  इत्यत्र <<सार्वधातुकार्धधातुकयोः>> [[7।3।84]] इत्यनेन ऊकारस्य गुणादेशः ओकारः सिद्ध्यति । भू + तृच् → भो + तृ → भवितृ ।\n                 \nअष्टाध्याय्यां 'गुणः' इति संज्ञा पञ्चदशसु  सूत्रेषु प्रयुक्ता दृश्यते -\n1. <<इको गुणवृद्धी>> [[1।1।3]]\n2.  <<आद्गुणः>> [[6।1।87]]\n3. <<अतो गुणे>> [[6।1।97]]\n4. <<ओर्गुणः>> [[6।4।146]]\n5.  << स्थूलदूरयुवह्रस्वक्षिप्रक्षुद्राणां यणादिपरं पूर्वस्य च गुणः>> [[6।4।156]]\n6. <<मिदेर्गुणः>> [[7।3।82]]\n7. <<गुणोऽपृक्ते>>  [[7।3।91]]\n8. <<ह्रस्वस्य गुणः>> [[7।3।108]]\n9. <<ऋतश्च संयोगादेर्गुणः>> [[7।4।10]]\n10. <<ऋदृशोऽङि गुणः>> [[7।4।16]]\n11. << शीङः सार्वधातुके गुणः>> [[7।4।21]]\n12. <<गुणोऽर्तिसंयोगाद्योः>> [[7।4।29]]\n13. <<मुचोऽकर्मकस्य गुणो वा >> [[7।4।57]]\n14. <<निजां त्रयाणां गुणः श्लौ>> [[7।4।75]]\n15. <<गुणो यङ्लुकोः>> [[7।4।82]]\n\nशास्त्रविषयौ -\n1.  अस्मिन् सूत्रे 'अत्' इत्यत्र उपस्थितेन तकारेण <<तपरस्तत्कालस्य>> [[1।1।70]]  इति सूत्रमनुसृत्य  अकारस्य तथा 'एङ् ' प्रत्याहारस्य  सवर्णग्रहणं निषिध्यते । अतः केवलं ह्रस्व-अकारस्य, दीर्घ-एकारस्य, तथा च दीर्घ-ओकारस्यैव गुणसंज्ञा भवति, तेषां सवर्णानाम् (इत्युक्ते, आकारस्य तथा प्लुत-अकार-एकार-ओकाराणाम्)   न ।   \n2. अष्टाध्याय्यां 'गुणः' इत्यनया संज्ञया अग्रे किञ्चन कार्यमपि पाठ्यते । यथा - 'अ + इ' इत्यत्र द्वयोः वर्णयोः गुण-एकादेशं कृत्वा 'ए' इति वर्णः सिद्ध्यति । अत्र एतत् स्मर्तव्यम्, यत्\nअनेन सूत्रेण सर्वेषामकार-एकार-ओकाराणाम् 'गुणः' इति संज्ञा भवति, न हि केवलम् तेषाम् ये एतादृशेन गुणकार्येण  जायन्ते । यथा, 'लिख् ' अस्मिन् धातौ विद्यमानः लकारोत्तरः इकारः यद्यपि 'गुण'कार्येण निर्मितः नास्ति, तथापि तस्य वर्तमानसूत्रेण गुणसंज्ञा भवति । यदि इयम् गुणसंज्ञा न अभविष्यत्, तर्हि 'लिख् + तृच्' इत्यत्र <<पुगन्तलघूपधस्य च>>  [[7।3।86]]  इत्यनेन ''लिख्' इत्यस्य इकारस्य एकारादेशः न अभविष्यत्, येन 'लेखिता' इति रूपं अपि न भवेत् । ",
    "sk": " अदेङ् च गुणसंज्ञः स्यात् ॥",
    "lsk": "अत् एङ् च गुणसंज्ञः स्यात्॥",
    "balamanorama": "<<अदेङ् गुणः>> - अदेङ्गुणः । संज्ञाप्रस्तावात्संज्ञेति लभ्यते । अच्च एङ् चेति समाहारद्वन्द्वः । तदाह — अदेङ् चेत्यादिना ।",
    "tattvabodhini": "<<अदेङ् गुणः>> - अदेङ्गुणः । तपरकरणमिह सर्वार्थम् । तेनगङ्गोदक॑मित्यत्र त्रिमात्रो न ।तरती॑त्यत्र त्वकार एव, नतु कदाचिदाकारः । नच प्रमाणत आन्तर्येण नियमसिद्धिः, रपरत्वे कृते एकस्याध्यर्धमात्रत्वादपरस्यार्धतृतीयमात्रत्वात् । गुणप्रदेशास्तु-॒आद्गुणः॑अतो गुणे॑ इत्यादयः ।",
    "padamanjari": " पूर्वेण तुल्यमेतत् । ऽतपरकरणं त्विह सर्वार्थमिऽति । न तु पूर्ववदन्यतरार्थमिति तु शब्दस्यार्थः । असति हि तस्मिन् दीर्घप्लुतयोरपि गुणसंज्ञा स्यात्; ततश्च तरतीति कदाचिदकारः स्यात्, कदाचिदाकारः, रपरत्वे कृत एकस्याध्यर्धमात्रत्वादपरस्यार्धतृतीयमात्रत्वात् । न चाकारस्य वृद्धिसंज्ञा बाधिका; एकसंज्ञाधिकारादन्यत्र संज्ञासमावेशात् । एङश्च त्रिमात्रचतुर्मात्रस्य गुणसंज्ञायाम्-रथेषा,खट्वेषा, अश्वोढः, वडवोढ इति त्रिमात्रतुर्मात्रौ स्याताम् । तरितेत्यादीनि तद्भावितानामदेङं क्रमेण रूपोदाहरणानि । पचन्ति जयन्तीत्यकारस्य कार्योदाहरणे । अत्रान्त्यकारे परतः शबकारस्य 'अतो गुणे' इति पररूपं भवति । एकारस्यातद्भावितस्योदाहरणम्-ऽअहं पचे ऽइति । ओकारस्य तु न संभवति ॥",
    "kashika": "गुणशब्दः संज्ञात्वेन विधीयते, प्रत्येकमदेङां वर्णानां सामान्येन तद्भावितानामतद्भावितानां च । तपरकरणं त्विह सर्वार्थम् । तरिता, चेता, स्तोता ; पचन्ति, जयन्ति, अहं पचे । गुणप्रदेशा <<मिदेर्गुणः>> [[7|3|82]] इत्येवमादयः ॥",
    "kashika_nyaas": "   `तपरकरणं त्विह सर्वार्थम्िति। सर्वस्मिन्नर्थः प्रयोजनं यस्य तत्तथोक्तम्। तुशब्दः पूर्वस्माद्विशेषं दर्शयति। तत्र ह्रैजर्थमेव, इह तु सर्वार्थम्, अकारार्थमेङर्थमपि। असति हि तपरकरणं अदेङामणत्वात् सवर्णानां ग्रहणं सति भिन्नकालानामप्येषा सञ्ज्ञा स्यात्। ततश्च `तरिता` इत्यत्रान्तरत्मयाद्दीर्घस्य दीर्घ एव गुणस्यात्।ननु च वृद्धिसञ्ज्ञा गुणसञ्ज्ञाया बाधिका भविष्यति, तत् कुतोऽयं प्रसङ्गः? नैतदस्ति। एकसञ्ज्ञाधिकारे हि सञ्ज्ञया सञ्ज्ञान्तरं बाध्यते, न चात्रेकसञ्ज्ञाधि-कारः। स्यादेतत्, असत्यप्येकसञ्ज्ञाधिकारे यथा <<जीवति तु वंश्ये युवा>> [[4|1|163]]  इति गोत्रसञ्ज्ञा युवसञ्ज्ञया बाध्यते, यथा च `लिट् च`  [[3|4|115]] , <<लिङाशिषि>> [[3|4|116]] इति चार्धधातुकसञ्ज्ञया सार्वधातुकसंज्ञा बाध्यते, तथा गुणसंज्ञा वृद्धिसञ्ज्ञया बाधिष्यते इति? अयुक्तमेतत। युवसञ्ज्ञाविधौ तुग्रहणं नियमार्थं क्रियते। ततो युक्तं यद्युवसञ्ज्ञया गोत्रसञ्ज्ञा बाध्यत इति। आर्धधातुकसञ्ज्ञाऽपि यत् सार्वधातुकसञ्ज्ञा बाध्यते तदपि युक्तमेव, <<छन्दस्युभयथा>> [[6|4|86]] ति वचनात्। यदि सार्व-धातुकार्धधातुकसञ्ज्ञयोः समावेशः स्यात्, न बाध्यबाधकभावः, तदा <<छन्दस्युभयथा>> [[6|4|86]]  इति वचनमपार्थकं स्यात्। इह तु न किञ्चित् तथाविधं निबन्धनमस्ति, यतो वृद्धिसञ्ज्ञया गुणसञ्ज्ञा बाध्यते। अथापि कथञ्चिद्बाध्येत, एवमपि त्रिमात्रिकस्यापि गुण-सञ्ज्ञा स्यादेव। न हि सा तया शक्या बाधितुम्, तस्य अतद्विषयत्वात्। त्रिमात्रस्यापि गुणसञ्ज्ञायां सत्यां त्रिमात्रोऽपि गुणः प्रसज्यते। ऋकारस्य हि कालतो यथैकमत्रिकोऽकारोऽन्तरतमो न सम्भवति, तथा त्रिमात्रोऽपि, तत् कुत एतल्लभ्यते? ह्यस्वेनैवास्य गुणेन भवितव्यम् न हि त्रिमात्रेणाकारेणेति। किञ्च, यदि भिन्न-कालानामपि गुणसञ्ज्ञा स्यात्, `खट्वा इन्द्रः= खट्वेन्द्रः खट्वा उर्वी खट्वोर्वी` इत्यत्र त्रिमात्रत्वात् पूर्वोत्तरसमुदायात्मनः स्थानिनः <<आद्गुणः>> [[6|1|87]] इति त्रिमात्रो गुणः स्यात्। खट्वा ईषा= खट्वेषा, खट्वा उढा=खट्वोढा` इत्यत्र चतुर्मा-मात्रित्वात् चतुर्मात्रः। तस्मात् सर्वार्थं तपरकरणं कर्तव्यम्। `तरिता` इत्यादि। `तृ? तप्लवनतरणयोः` (धातुपाठः-969), `चिञ् चयने` (धातुपाठः-1251), `ष्टुञ् स्तुतौ`(धातुपाठः-1043), एभ्यः `ण्लुल्तृचौ` [[3|1|133]]  इति तृच्। <<आर्धधातुकस्येड् वलादेः>> [[7|2|35]]  इतीट्, <<सार्वधातुकार्धधातुकयोः>> [[7|3|84]]  इति गुणः, सु, `ऋदुशनस्` [[7|1|94]]  इत्यादिना अनङ, `सर्वनामस्थाने च`  [[6|4|8]]  इति दीर्घः। एतानि त्रीणि यथाक्रमदेङां तद्भावितानामुदाहरणानि। `पठन्ति, पठन्` इत्यकारस्यात्द्भावितस्योदाहरणे। अत्रान्त्याकारस्य गुणसञ्ज्ञायां <<अतो गुणे>> [[6|1|97]]  पररूपत्वं भवति। पठन्निति शत्रन्तमेतत्। एकास्यातद्भावितस्यकार्योदाहरणम्- `अहं पचे` इत्यादि। ओकारस्यातद्भावितस् तन्न सम्भवतीति न प्रदश्र्यते।",
    "sae": "The letters अ, ए and ओ are called गुण.",
    "mahabhashyam": "",
    "pradeep": "",
    "video": ""
}