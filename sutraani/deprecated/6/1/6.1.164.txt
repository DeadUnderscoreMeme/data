{
    "i": "61164",
    "an": "चितः$61163##अन्तः$61159##उदात्तः$61159",
    "ad": "",
    "ss": "चितः तद्धितस्य उदात्तः ",
    "sa": "यः तद्धित-प्रत्ययः चित्-अस्ति, सः यस्य समुदायस्य अन्ते आगच्छति, तस्य समुदायस्य अन्तिम-स्वरः उदात्तः भवति ।",
    "sd": "यस्मिन् तद्धितप्रत्यये चकारः इत्संज्ञकः अस्ति, सः प्रत्ययः 'चित्' प्रत्ययः अस्ति इत्युच्यते । एतादृशः चित्-प्रत्ययः यस्य प्रकृति-प्रत्यय-समुदायस्य अन्ते अस्ति, तस्य अन्तिम-स्वरः उदात्तसंज्ञकः भवति । \n\nयथा - मञ्जु + लच् → म॒ञ्जु॒ल । अत्र समुदायस्य अन्तिमस्वरः उदात्तसंज्ञकः भवति । अन्ये स्वराः  <<अनुदात्तं पदमेकवर्जम्>> [[6।1।158]] इत्यनेन अनुदात्ताः भवन्ति । \n\nज्ञातव्यम् - वस्तुतः <<चितः>> [[6।1।163]] अनेन पूर्वसूत्रेणैव एतत् अन्तोदात्तत्वं सिद्ध्यति । परन्तु, प्रत्यये यदि ञकारः अपि इत्संज्ञकः अस्ति, तर्हि पूर्वसूत्रस्य अपवादत्वेन <<ञ्नित्यादिर्नित्यम्>> [[6।1।197]] इत्यनेन समुदायस्य आद्युदात्तत्वं भवति, न हि अन्तोदात्तत्वम् । अतः  <<ञ्नित्यादिर्नित्यम्>> [[6।1।197]] एतं बाधयितुम्  वर्तमानसूत्रस्य निर्मितिः कृता अस्ति । यदि कस्मिंश्चित् तद्धितप्रत्यये ञकारः चकारः - द्वावपि इत्संज्ञकौ स्तः, तर्हि <<ञ्नित्यादिर्नित्यम्>> [[6।1।197]] इत्यनेन समुदायस्य आद्युदात्तत्वे प्राप्ते, तं बाधित्वा वर्तमानसूत्रेण समुदायस्य अन्तोदात्तत्वं एव जायते । यथा - <<गोत्रे कुञ्जादिभ्यः च्फञ्>> [[4।1।98]] इत्यनेन 'कुञ्ज' शब्दात् च्फञ्-प्रत्ययः भवति । 'कुञ्ज + च्फञ् (+ बहुवचनस्य जस् प्रत्ययः) → कौञ्जायनाः ' इति सिद्धे अत्र 'कौञ्जायनाः' पदस्य -\n1) <<चितः>> [[6।1।163]] इत्यनेन अन्तोदात्तत्वे प्राप्ते, तं बाधित्वा - \n2) <<ञ्नित्यादिर्नित्यम्>> [[6।1।197]] इत्यनेन आद्युदात्तत्वे प्राप्ते, तमपि बाधित्वा - \n3) <<तद्धितस्य>> [[6।1।164]] इत्यनेन पुनः अन्तोदात्तत्वं विधीयते । \n\nअतः  'कौञ्जायनाः' अयं शब्दः स्वरैः सह लिखामश्चेत् - 'कौ॒ञ्जा॒य॒नाः' एतादृशं लिख्यते । अत्र अन्तिमः स्वरः उदात्तः अस्ति, तथा अन्ये स्वराः <<अनुदात्तं पदमेकवर्जम्>> [[6।1।158]] इत्यनेन अनुदात्ताः भवन्ति । \n('कुञ्ज + च्फञ्' इत्यत्र प्रातिपदिकनिर्माणे तथा एकवचन-द्विवचनस्य रूपयोः 'ञ्य' इति कश्चन अन्यः प्रत्ययः अपि स्वार्थे आगच्छति, तत्र च स्वरनिर्णयः भिन्नरूपेण क्रियते,  अतः अत्र बहुवचनस्य उदाहरणम् दत्तमस्ति ।)",
    "sk": " चितस्तद्धितस्यान्त उदात्तः । पूर्वेण सिद्धे ञित्स्वरबाधनार्थमिदम् । कौञ्जायनाः ।",
    "lsk": "",
    "balamanorama": "",
    "tattvabodhini": "",
    "padamanjari": "  कौञ्जायना इति। कुञ्जस्यापत्यानि बहुनि, ठ्गोत्रे कुञ्जादिभ्यश्च्फञ्ऽ, ठ्व्रातच्फञोरस्त्रियाम्ऽ इति ञ्यः, ठ्ञ्कयादयस्तद्राजाःऽ, ठ्तद्राजस्यबहुष्ऽ लुक्। किमर्थंमिति। पूर्वेण सिद्धमिति प्रश्नः। परमपीति। चकारः ठ्ब्रातच्फञोरस्त्रियाम्ऽ इत्यत्र विशेषणेन चरितार्थः। ञकारोऽपि वृद्ध्यर्थः, तत्रासत्यस्मिन्परत्वाद् ञित्स्वरः ॥",
    "kashika": "चितः इत्येव। चितस् तद्धितस्य अन्त उदात्तो भवति। गोत्रे कुञ्जाऽदिभ्यश्च्फञ् [[4|1|98]] कौञ्जायनाः। मौञ्जायनाः। किमर्थम् इदम्? परमपि ञित्स्वरं बाधित्वा ऽन्तोदात्तत्वम् एव यथा स्यादिति।",
    "kashika_nyaas": "   `कौञ्जायनाः` इति। `कुञ्जादिभ्यश्च्फञ्`  [[4|1|98]]  इति च्फञन्तात्? <<व्रातच्फञोरस्त्रियाम्>> [[5|3|113]]  इत्यागतस्य अप्रत्ययस्य `तद्राजस्य बहुषु`  [[2|4|62]]  इत्यादिना लुक्। `किमर्थम्` इति। पुर्वेणैव सिद्धमिति मन्यमानस्य प्रश्नः। `परमपि` इत्यादि। च्फञो हि चकारः <<व्रातच्फञोरस्त्रियाम्>> [[5|3|113]]  इत्यत्र विशेषणेन चरितार्थः। ञकारोऽपि वृद्धौ। यद्येवं नोच्येत तदा परत्वान्ञित्स्वरः स्यात्। तस्मात्तमपि बाधित्वान्तोदात्तत्वमेव यथा स्यादित्येवमर्थं क्रियते॥",
    "sae": "The word ending in a तद्धितसंज्ञक चित्-प्रत्यय become अन्तोदात्त.",
    "mahabhashyam": "",
    "pradeep": "",
    "video": ""
}