{
    "i": "64032",
    "an": "क्त्वि$64031##न$64030##उपधायाः$64024##नलोपः$64023",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "जान्तनशां उपधायाः क्त्वि  नलोपः विभाषा ",
    "sa": "जकारान्तधातूनाम् विषये, तथा 'नश्' इत्यस्य विषये क्त्वा प्रत्यये परे  उपधा-नकारस्य वैकल्पिकः लोपः भवति । ",
    "sd": "येषु धातुषु उपधा-स्थाने नकारः अस्ति तथा अन्तिम-स्थाने जकारः अस्ति, तेषामुपधानकारस्य क्त्वा-प्रत्यये परे  <<अनिदितां हलः उपधायाः क्ङिति>> [[6।4।24]] इत्यनेन प्राप्तः लोपः वर्तमानसूत्रेण विकल्प्यते । यथा - रन्ज्, भन्ज् - एतेषाम् विषये अयं नकारलोपः विकल्पेन भवति । तथा च, 'नश्' अस्य धातोः <<मस्जिनशोर्झलि>> [[7।1।60]] अनेन सूत्रेण नुमागमे कृते तस्यापि <<अनिदितां हलः उपधायाः क्ङिति>> [[6।4।24]] इत्यनेन प्राप्तः लोपः वर्तमानसूत्रेण विकल्प्यते । प्रक्रियाः एताः - \n\n1. भन्ज् + क्त्वा \n→ भज् + त्वा  / भन्ज् + त्वा  [<<जान्तनशां विभाषा>> [[6।4।32]] इति वैकल्पिकः नकारलोपः]\n→ भग् त्वा  / भन् ग् त्वा [<<चोः कुः>> [[8।2।30]] इति कुत्वम् गकारः]\n→ भक्त्वा / भङ्क्त्वा [नकारपक्षे <<नश्चापदान्तस्य झलि>> [[8।3।24]] इति अनुस्वारः । उभयोः पक्षयोः  <<खरि च>> [[8।4।55]] इति चर्त्वम्  । नकारपक्षे <<अनुस्वारस्य ययि परसवर्णः>> [[8।4।58]] इति परसवर्णः]\n\nएवमेव रञ्ज् इत्यस्य रङ्क्त्वा / रक्त्वा एते द्वे रूपे भवतः \n\n2. नश् + क्त्वा\n→ नन्  श् + त्वा [<<मस्जिनशोर्झलि>> [[7।1।60]] इत्यनेन झलादि-प्रत्यये परे नश्-धातोः नुमागमः]\n→ नश् त्वा / नन्श् त्वा [<<जान्तनशां विभाषा>> [[6।4।32]] इति वैकल्पिकः नकारलोपः]\n→ नष्ट्वा, नंष्ट्वा [<<व्रश्चभ्रस्ज..>> [[8।2।36]] इति शकारस्य षकारः । नकारश्रवणपक्षे <<नश्चापदान्तस्य झलि>> [[8।3।24]] इति   अनुस्वारः । उभयोः पक्षयोः <<ष्टुना ष्टुः>> [[8।4।41]] इति ष्टुत्वे तकारस्य टकारः]\n      \n        ",
    "sk": " जान्तानां नशेश्च नलोपो वा स्यात् क्त्वि परे । भक्त्वा । भङ्क्त्वा । रक्त्वा । रङ्क्त्वा । मस्जिनशोः-<{SK2517}> इति नुम् । तस्य पक्षे लोपः । नष्ट्वा । नंष्ट्वा । रधादिभ्यश्च <{SK2514}> इतीट् । पक्षे नशित्वा ॥<!झलादाविति वाच्यम् !> (वार्तिकम्) ॥ नेह । अञ्जित्वा । ऊदित्वाद्वेट् । पक्षे अक्त्वा । अङ्क्त्वा । जनसन-<{SK2504}> इत्यात्वम् । खात्वा । खनित्वा । द्यतिस्यति-<{SK3074}> इतीट् । दित्वा । सित्वा । मित्वा । स्थित्वा । दधातोर्हिः <{SK3076}> । हित्वा ॥",
    "lsk": "",
    "balamanorama": "",
    "tattvabodhini": "",
    "padamanjari": "  मक्त्वा, मङ्त्वा, नष्ट्वा, नंष्ट्वा । मस्जिनशोर्झलि इति तुम् । अन्तग्रहणं विस्पष्टार्थम् वर्णग्रहणादेव तदन्तविधिलाभात् ॥",
    "kashika": "जान्तानामङ्गानां नशेश्च क्त्वाप्रत्यये परतः विभाषा नकारलोपो न भवति। रङ्क्त्वा, रक्त्वा। भङ्क्त्वा, भक्त्वा। नश नंष्ट्वा, नष्ट्वा। इट्पक्षे नशित्वा।",
    "kashika_nyaas": "   `नष्ट्वा, नंष्ट्वा` इति। नशेः व्रश्चादि  [[8|2|36]]  सूत्रेण षत्वम्, ष्टुत्वम्। <<मस्जिनशोर्झलि>> [[7|1|60]]  इति मुमागमः। `ज` इति वर्णग्रहणम्, तत्र वर्णग्रहणे सर्वत्र तदन्तविधिं प्रयोजयतत्यन्तरेणाप्यन्तग्रहणेन तदन्तविधौ सिद्धे, यदिहान्तग्रहणं क्रियते तद्धिस्पष्टार्थम्, यत्त्वाह - अनुपधाया अपि पक्षे लोपस्य प्रतिषेधार्थमन्तग्रहणम्, तद्यथा - `भक्त्वा, भङ्क्त्वा` इति, तन्न; केन पुनरनुपधाभूतस्य नकारस्या लोपः प्राप्नोति, यतोऽसौ पक्षे प्रतिषिध्यते। उपधानकारस्य लोप उक्तः, न चायमुपधानकारः। एवं तर्हि विधि विषयादन्यत्रापि क्वचिल्लोपो नकारस्य भवतीति ज्ञापयति। तेनैतत्? सिद्धं भवित - `मग्नः, मग्नदान्` इति। ततश्चैतद्रथं `मस्जेरन्त्यात्पूर्वं नुममिच्छन्त्यनुषङ्गलोपार्थम्` इत्येतन्न वक्तव्यं भवति। तत्र यदीदं नोच्येत, तदा यस्मिन्? पक्षे क्त्वाप्रत्ययेन लोपो न भवति, तस्मिन्? पक्षे <<स्कोः संयोगाद्योरन्ते च>> [[8|2|29]]  इति सलोपोऽपि न स्यात्; असंयोगादित्वात्। तस्माद्वक्तव्यमेवेदम् - `मस्जेरन्त्यात्पूर्वं नुममिच्छन्ति` इति। ततश्चानुपधाभूतस्य नकारस्य लोपभाविनोऽसम्भवादनुपधाभूतस्य नकारस्य लोपप्रतिषेधो यथा स्यादेवमर्थमन्तग्रहणं न युज्यते॥",
    "sae": "The उपधा नकार of the  जकारान्त verb roots and the verb root 'नश्' is optionally removed when followed by the क्त्वा प्रत्यय.",
    "mahabhashyam": "",
    "pradeep": "",
    "video": ""
}