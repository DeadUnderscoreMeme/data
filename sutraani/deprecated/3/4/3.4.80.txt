{
    "i": "34080",
    "an": "टितः$34079",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "टितः लस्य आत्मनेपदानाम् थासः से ",
    "sa": "टित्-लकाराणाम् विषये आत्मनेपदस्य थास्-प्रत्ययस्य 'से' आदेशः भवति ।",
    "sd": "'थास्' इति आत्मनेपदस्य मध्यमपुरुषैकवचनस्य प्रत्ययः । टित्-लकाराणाम् विषये अस्य प्रत्ययस्य से-आदेशः भवति । यथा -\n\n1. वन्द्-धातोः लट्-लकारस्य मध्यमपुरुषैकवचनस्य रूपसिद्धिः इयम् -\nवन्द् + लट् [<<वर्तमाने लट्>> [[3।2।123]] इति लट्]\n→ वन्द्  + थास्  [<<तिप्तस्झि..>> [[3।4।78]] इत्यनेन आत्मनेपदस्य मध्यमपुरुषैकवचनस्य विवक्षायाम् 'थास्' प्रत्ययः]\n→ वन्द् + शप् + थास्  [<<कर्तरि शप्>> [[3।1।68]] इत्यनेन औत्सर्गिकम् गणविकरणम् 'शप्' ]\n→ वन्द् + अ + से  [<<थासस्से>>  [[3।4।80]]  इत्यनेन थास्-इत्यस्य से-आदेशः ]\n→ वन्दसे ।\n\n2. पच्-धातोः लुट्-लकारस्य मध्यमपुरुषैकवचनस्य रूपसिद्धिः इयम्\nपच् + लुट् [<<अनद्यतने लुट्>> इति लुट्]\n→ पच् + तास् + लुट् [<<स्यतासी लृलुटोः>> [[3।1।33]] इति तास्-लकारविकरणप्रत्ययः]\n→ पच् + इट् + तास् + लुट् [<<आर्द्धधातुकस्येड्वलादेः>> [[7।2।35]] इति इडागमः]   \n→ पच् + इट् + तास् + थास् [<<तिप्तस्झि..>> [[3।4।78]] इत्यनेन आत्मनेपदस्य मध्यमपुरुषैकवचनस्य विवक्षायाम् 'थास्' प्रत्ययः]\n→ पच् + इट् + तास् + से  [<<थासस्से>>  [[3।4।80]]  इत्यनेन थास्-इत्यस्य से-आदेशः]\n→ पच् + इट् + से [<<तासस्त्योर्लोपः>> [[7।4।50]] इत्यनेन तास्-प्रत्ययस्य सकारादि-प्रत्यये परे लोपः]\n→ पचिषे [<<आदेशप्रत्यययोः>> [[8।3।59]] इति षत्वम्]\n",
    "sk": " टितो लस्य थासः से स्यात् । एधसे । एधेथे । एधध्वे । अतो गुणे <{SK191}> । एधे । एधावहे । एधामहे ॥",
    "lsk": "टितो लस्य थासः से स्यात्। एधसे। एधेथे। एधध्वे। अतो गुणे। एधे। एधावहे। एधामहे॥",
    "balamanorama": "<<थासस्से>> - थासः से । 'से' इति लुप्तप्रथमाकम् । एधस इति । थासि शपि थासः सेभावः । एधेथे इति । लटो मध्यमपुरुषदिवचने आथामादेशे शपि आम एत्वे आकारस्य इयादेशे गुणे यलोप इति भावः । एधध्व इति । लटो मध्यमपुरुषबहुवचने ध्वमादेशे शपि टेरेत्वे रूपम् । लट उत्तमपुरुषैकवचने इडादेशे एत्वे शपि एध ए इति स्थिते प्रक्रियां दर्शयति —  अतो गुणे इति ।अतो गुणे॑इति पररूपे वृद्ध्यपवादे कृते सति 'एधे' इति रूपमित्यर्थः । एधावहे इति । लट उत्तमपुरुषबहुवचने वहीत्यादेशे टेरेत्वे शपि अतो दीर्घः । एधमह इति । लट उत्तमपुरुषबहुवचने महीत्यादेशे टेरेत्वे शपि अतो दीर्घः । महिङिति ङकारस्तङ्प्रत्ययार्थः । इति लट्प्रक्रिया । ",
    "tattvabodhini": "<<थासस्से>> - एकारोच्चारणं ज्ञापनार्थमितिलिटस्तझयो॑रित्यत्र स्फुटीभविष्यति । अतो गुणे इति । इट एत्वे कृते आद्गुणं बाधित्वा वृद्धौ प्राप्तायामनेन पररूपमित्यर्थः ।",
    "padamanjari": " पेचिषे इति । लिट्, ठत एकहलमध्येऽ इत्यादिना एत्वाभ्यासलोपौ, क्रादिनियमादिट् । इह ठ्थः सःऽ इति वक्तव्यम्, थकारस्य सकारे कृते परभागस्य टेरेत्वे सति सिद्धमिष्टम् । पचथः पचथ अत्रापि प्राप्नोति ? ठात्मनेपदानाम्ऽ इति वर्तते । एवमप्याथामस्थकारस्य प्राप्नोति ? धातोरिति वर्तते - धातोरनन्तरो यस्थकार इति । इहापि तहि न प्राप्नोति - पचसे, चिनुषे इति ? विकरणेन व्यवधानात् । क्व तर्हि स्यात् ? य एते लुग्विकरणाः, श्लुविकरणाः, श्नम्विकरणाः । तस्मात् ठ्थासः सेऽ इति वक्तव्यम् । एवमपि सशब्द एवादेशो विधेयो टेरेत्वेनैव सिद्धम् ? ज्ञापकार्थम् । एतज्ज्ञापयति - आत्मनेपदानां य आदेशास्तेषां टेरेत्वं न भवतीति । तेन पक्ता, पक्तारौ, पक्तार इति डारौरसामेत्वं न भवति ॥",
    "kashika": "टितः इत्येव। टितो लकारस्य यः थास् तस्य सेशब्द आदेशो भवति। पचसे। पेचिषे। पक्तासे। पक्ष्यसे।",
    "kashika_nyaas": "   `पेचिषे` इति।लिट्, `अत एकहल्मध्वेऽनादेशादेर्लिटि`  [[6|4|120]]  इत्येत्वाभ्यासपोपौ। `पक्तासे` इति। लुट्, तासिः, <<तासस्त्योर्लोपः>> [[7|4|50]]  इति सकारलोपः। `पक्ष्यसे` इति। लृट्, <<चोः कुः>> [[8|2|30]]  इति कुत्वम् -  ककारः। अथ थकारमात्रस्यैव सकारादेशः कस्मान्न भवति - थः स इति, थकारस्य सकारे कृते परस्य भागस्य टेरेत्वे सत्यभीष्टं सिध्यत्येव? नैतच्छक्यम्च एवं ह्रार्थाशब्दस्य यस्थकारस्तस्यापि स्यात्। धात्वधिकाराद्धातोर्यो विहित इति विशेषणान्न भवतीति चेत्? न; असम्भवात्। न हि तथाविधस्तकारो धातोर्विहितः सम्भवति। अथ धातोरनन्तरस्यैति विशिष्येत? एवमप्यनादित्व एव परस्य स्यात्, नेतरेभ्यो विकरणेभ्यः; व्यवधानादिति यथान्यासमेवास्तु। टेरेत्त्वेनैव सिद्ध एकारान्तत्वे यदेकारान्तत्वामादेशस्य क्रियते, तत् `तिङामादेशानां टेरेत्वं न भवति` इति ज्ञापनार्थम्। तेन डारौरस्प्रभृतिषु टेरेत्वं न भवतीति -  पक्ता, पक्तारौ, पक्तार इति॥",
    "sae": "In case of टित्-लकारs, the आत्मनेपद प्रत्यय थास् is converted to 'से'.",
    "mahabhashyam": "",
    "pradeep": "",
    "video": ""
}