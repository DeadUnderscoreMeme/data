{
    "i": "34109",
    "an": "झेः$34108##जुस्$34108",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "सिच्-अभ्यस्त-विदिभ्यः ङितः झेः जुस्",
    "sa": "सिच्-प्रत्ययात् परस्य, अभ्यस्तात् परस्य, तथा विद्-धातुभ्यः परस्य ङित्-लकारस्य  झि-प्रत्ययस्य जुस्-आदेशः भवति । ",
    "sd": "सिच्-प्रत्ययात् परस्य, अभ्यस्तात् परस्य, तथा विद्-धातुभ्यः परस्य ङित्-लकारस्य परस्मैपदस्य प्रथमपुरुषैकवचनस्य झि-प्रत्ययस्य अनेन सूत्रेण जुस्-आदेशः विधीयते । क्रमेण पश्यामः -\r\n\r\n1. लुङ्लकारस्य विषये धातोः <<च्लि लुङि>> [[3।1।43]] इत्यनेन 'च्लि' विकरणप्रत्ययः भवति । अस्य औत्सर्गिकरूपेण <<च्लेः सिच्>> [[3।1।44]] इति सिच्-आदेशः विधीयते । अस्मात् परस्य परस्मैपदस्य झि-प्रत्ययस्य अनेन सूत्रेण जुस्-आदेशः भवति । यथा, कृ-धातोः लुङ्लकारस्य प्रथमपुरुषबहुवचनस्य प्रक्रिया इयम् - \r\nकृ + लुङ् [<<लुङ्>> [[3|2|110]] इति लुङ्]\r\nकृ + च्लि + ल् [<<च्लि लुङि>> [[3|1|43]] इति लुङ्लकारस्य प्रत्यये परे लकारविकरणम् 'च्लि']\r\n→ कृ + सिच् + ल् [<<च्लेः सिच्>> [[3|1|44]] इति च्ले-इत्यस्य सिच्-आदेशः । \r\n→ कृ + स् + ल् [चकारस्य इत्संज्ञा, लोपः । इकारः उच्चारणार्थः ।]\r\n→ अट् + कृ + स् + ल् [<<लुङ्लङ्लृङ्क्ष्वडुदात्तः>> [[6|4|71]] इति अडागमः]\r\n→ अ + कृ + स् + झि [<<तिप्तस्झि...>> [[3|4|78]] इति प्रथमपुरुष-बहुवचनस्य  विवक्षायाम् परस्मैपदिभ्यः धातुभ्यः झि-प्रत्ययः]\r\n→ अ + कृ + स् + जुस्  [<<सिजभ्यस्तविदिभ्यः च>> [[3।4।109]] इति सिच्-प्रत्ययात् परस्य झि-प्रत्ययस्य   जुस्-आदेशः]\r\n→ अ + कार् + स्  उस्  [<<सिचि वृद्धिः परस्मैपदेषु>> [[7|2|1]] इत्यनेन सिच्-प्रत्यये परे इगन्तस्य अङ्गस्य वृद्धिः । ऋकारस्य वृद्धिः रपरः आकारः ।]\r\n→ अकार्षुः [विसर्गनिर्माणम्, <<आदेशप्रत्यययोः>> [[8|3|59]] इति षत्वम्]\r\n\r\n2. अभ्यस्त-संज्ञकात् परस्य ङित्-लकारस्य परस्मैपदस्य प्रथमपुरुषैकवचनस्य झि-प्रत्ययस्य अनेन सूत्रेण जुस्-आदेशः विधीयते । यथा - दा-धातोः परस्मैपदस्य लङ्लकारस्य प्रथमपुरुषैकवचनस्य रूपम् -\r\nदा + लङ् [<<अनद्यतने लङ्>> [[3।2।111]] इति लङ्]\r\n→ अट् + दा + लङ् [<<लुङ्लङ्लृङ्क्ष्वडुदात्तः>> [[6।4।71]] इति अडागमः]\r\n→ अ + दा + झि [<<तिप्तस्..>> [[3।4।78]] इति प्रथमपुरुषैकवचनस्य झि-प्रत्ययः]\r\n→ अ + दा + शप् + झि [<<कर्तरि शप्>> [[3।1।68]] इति शप्]\r\n→ अ + दा + झि [<<जुहोत्यादिभ्यः श्लुः>> [2।4।75]] इति शपः श्लुः  (लोपः) ]\r\n→ अ + दा + दा + झि [<<श्लौ>> [[6।1।10]] इति द्वित्वम्]\r\n→ अ + द + दा + झि [<<ह्रस्वः>> [[7।4।59]] इति अभ्यासस्य ह्रस्वः]\r\n→ अ + द + दा + जुस् [<<अदभ्यस्तात्>> [[7।1।4]] इति अभ्यस्तात् परस्य झि-इत्यस्य अत्-आदेशे प्राप्ते अपवादत्वेन  <<सिजभ्यस्तविदिभ्यः च>>   [[3।4।109]] इति झि-इत्यस्य जुस्-आदेशः]\r\n→ अ + द + द् + उस् [<<श्नाभ्यस्तयोरातः>>[[6।4।112]] इति आकारलोपः]\r\n→ अददुः             \r\n\r\n3. विद्-धातोः परस्य ङित्-लकारस्य परस्मैपदस्य प्रथमपुरुषबहुवचनस्य झि-प्रत्ययस्य अनेन सूत्रेण जुस्-आदेशः विधीयते । यथा, विद्-धातोः विधिलिङ्-लकारस्य प्रथमपुरुषबहुवचनस्य रूपम् - \r\nविद्  + लिङ् [<<विधिनिमन्त्रणा...>> [[3।3।161]] इति लङ्]\r\n→ विद् + झि [<<तिप्तस्..>> [[3।4।78]] इति प्रथमपुरुषैकवचनस्य झि-प्रत्ययः]\r\n→ विद् + शप् + झि [<<कर्तरि शप्>> [[3।1।68]] इति शप्]\r\n→ विद् + झि [<<अदिप्रभृतिभ्यः शपः>> [2।4।72]] इति शपः श्लुः  (लोपः) ]\r\n→ विद् + जुस् [ <<सिजभ्यस्तविदिभ्यः च>>   [[3।4।109]] इति झि-इत्यस्य जुस्-आदेशः]\r\n→ विदुः [<<श्नाभ्यस्तयोरातः>>[[6।4।112]] इति आकारलोपः]\r\n             \r\n",
    "sk": " सिचोऽभ्यास्ताद्विदेश्च परस्य ङित्संबन्धिनो झेर्जुस् स्यात् । इति प्राप्ते ॥",
    "lsk": "सिचोऽभ्यस्ताद्विदेश्च परस्य ङित्संबन्धिनो झेर्जुस्। आतिषुः। आतीः। आतिष्टम्। आतिष्ट। आतिषम्। आतिष्व। आतिष्म। आतिष्यत्॥ {$ {! 3 षिध !} गत्याम् $}॥",
    "balamanorama": "<<सिजभ्यस्तविदिभ्यः च>> - सिजभ्यस्तविदि ।झेर्ज॑सिति सूत्रमनुवर्तते । 'नित्यं ङित' इत्यतो ङित इति च । तदाह — सिचोऽभ्यस्तादित्यादिना । इति प्राप्त इति ।लिङो झेर्जुसी॑ति शेषः । ",
    "tattvabodhini": "",
    "padamanjari": " सताविचारणार्थयोर्विदोरात्मनेपदित्वादसम्भव एव झेः, लाभार्थस्यापि विकरणेन व्यवधानादनन्तरस्य झेरसम्भवः, तस्माल्लुग्विकरणस्यैव विदेर्ग्रहणमित्याह - वेतेश्चेति । अभ्यस्तविदिग्रहणमसिजर्थमिति । न चैवं लोडादिष्वपि प्रसङ्ग इत्याह - ङ्तीति चानुवर्तत इति ॥",
    "kashika": "अलिङर्थः आरम्भः। सिचः परस्य, अभ्यस्तसंज्ञकेभ्यो, वेत्तेश्च उत्तरस्य झेर् जुस्, आदेशो भवति। अभ्यस्तविदिग्रहणमसिजर्थम्। ङित इति च अनुवर्तते। सिचस्तावत् अकार्षुः। अहार्षुः। अभस्तात् अबिभयुः। अजिह्रयुः। अजागरुः। विदेः अविदुः।",
    "kashika_nyaas": "   `वेत्तेश्च` इति निर्देशेन लुग्विकरणस्यैवेह ग्रहणमिति दर्शयति। तस्यैव हि झिरनन्तरः सम्भवति,नान्येषां विदीनाम्। विकरणैव्र्यवधानात्। सत्ताविचारणार्थयोरात्मनेपदित्वात् झेरसम्भव एव, तस्माल्लुग्विकरणस्यैव ग्रहणं युक्तम्। `अभ्यस्तविदिग्रहणमसिजर्थम्` इति। यद्यभ्यस्तविदिग्रहणमसिजर्थम्, एवं सति लडादिसम्बन्धिनोऽपि झेः प्राप्नोतीत्यत आह -  `ङित इति चानुवर्तते` इति। तेन ङिल्लकारसम्बन्धिन एव झेर्जुस् भविष्यति, नान्येषामित्यभिप्राय-। `अबिभयुः, अजिह्ययुः` इति। `ञि भीभये` (धातुपाठः-1084), `ह्यी लज्जायाम्` (धातुपाठः-1085), `जुजि च`  [[7|3|83]]  इति गुणः, जुहोत्यादिभ्यः शपः श्लुः, `श्लौ`  [[6|1|10]]  इति द्विर्वचनम्। `अजागरुः` इति। अदादित्वाच्छपो लुक्; जागर्तेः `जक्षित्यादय षट्`  [[6|1|6]]  इत्यभ्यस्तसंज्ञा॥",
    "sae": "The झि-प्रत्यय of a ङित्-लकार that follows सिच्, अभ्यस्त or the verb root विद् is converted  to जुस्.",
    "mahabhashyam": "",
    "pradeep": "",
    "video": ""
}