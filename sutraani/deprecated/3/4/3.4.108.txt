{
    "i": "34108",
    "an": "लिङः$34102",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "लिङः झेः जुस्",
    "sa": "लिङ्लकारस्य 'झि' प्रत्ययस्य जुस्-आदेशः भवति । ",
    "sd": "लिङ्-लकारस्य विषये परस्मैपदस्य  प्रथमपुरुषबहुवचनस्य 'झि' प्रत्ययस्य जुस्-आदेशः भवति । <<अनेकाल्शित्सर्वस्य>> [[1|1|55]] इत्यनेन अयम् सर्वादेशरूपेण आगच्छति । यथा -\n\n1) पठ्-धातोः विधिलिङ्लकारस्य प्रथमपुरुष-बहुवचनस्य रूपम् -\nपठ् + लिङ् [<<विधिनिमन्त्रणा..>> [[3|3|161]] इति लिङ्]\n→ पठ् + शप् + लिङ्    [<<कर्तरि शप्>> [[3|1|68]] इति शप्]\n→ पठ्  + शप् +  झि [<<तिप्तस्..>> [[3|4|78]] इति परस्मैपदस्य प्रथमपुरुष-बहुवचनस्य विवक्षायाम् 'झि' प्रत्ययः ] \n→ पठ् + अ + यासुट्  + झि [<<यासुट्परस्मैपदेषूदात्तो ङिच्च>> [[3|4|103]] इति यासुट्-आगमः]\n→ पठ् + अ + या + झ [<<लिङःसलोपोऽनन्त्यस्य>> [[7|2|79]] इति सकारलोपः] \n→ पठ् + अ + इय् + झ [<<अतो येयः>> [[3|4|105]] इति या-इत्यस्य इय्-आदेशः]\n→ पठ् + अ + इय् + जुस् [<<झेर्जुस्>> [[3।4।108]] इति झि-प्रत्ययस्य जुस्-आदेशः]\n→  पठ् + अ + इय् + उस् [<<चुटु>> [[1।3।7]] इति जकारस्य इत्संज्ञा । <<तस्य लोपः>> [[1।3।9]] इति लोपः]\n→ पठेयुः [विसर्गनिर्माणम्]\n\n2) पठ् -धातोः आशीर्लिङ्लकारस्य प्रथमपुरुषबहुवचनस्य रूपम् - \nपठ् + लिङ् [<<आशिषि लिङ्लोटौ>> [[3|3|173]] इति लिङ्लकारः]\n→ पठ् + झि [<<तिप्तस्.. 3|4|78>> इत्यनेन परस्मैपदस्य प्रथमपुरुष-बहुवचनस्य झि-प्रत्ययः।]\n→ पठ् + यासुट्  + झि [<<किदाशिषि>> [[3|4|104]] इति यासुट्-आगमः]\n→ पठ् + यास् + जुस्  [<<झेर्जुस्>> [[3।4।108]] इति झि-प्रत्ययस्य जुस्-आदेशः]\n→ पठ् + यास् + उस्   [<<चुटु>> [[1।3।7]] इति जकारस्य इत्संज्ञा । <<तस्य लोपः>> [[1।3।9]] इति लोपः]\n→ पठ्यासुः  [विसर्गनिर्माणम्]\n  \n",
    "sk": " लिङो झेर्जुस् स्यात् ॥ ज इत् ॥",
    "lsk": "लिङो झेर्जुस् स्यात्। भवेयुः। भवेः। भवेतम्। भवेत। भवेयम्। भवेव। भवेम॥",
    "balamanorama": "<<झेर्जुस्>> - अथ लिङो झेर्झोऽन्त इति प्राप्ते — झेर्जुस् । लिङः सीयुडित्यतो लिङ इत्यनुवर्तते । तदाह —  लिङो झेरिति । अनेकाल्त्वात्सर्वादेशः । ज इदिति । जुसः स्थानिवत्त्वेन प्रत्ययत्वाच्चुटू इति जकार इत्संज्ञक इत्यर्थः । उसि शपिगुणे अवादेशे यासुटि सकारलोपे भव या उसिति स्थिते इयादेशं बाधित्वा पररूपप्रवृतिंत शङ्कितुमाह — उस्यप । एकः पूर्व्परयोरित्यधिकृतम् । आद्गुण इत्यस्मादादित्यनुवर्तते ।एङि पररूप॑मित्यस्मात्पररूपमिति । तदाह — अपदान्तादिति । उसीति । उसि योऽच् उकारस्तस्मिन् परत इत्यर्थः,इको यणची॑त्यतोऽचीत्यनुवृत्तेः । यद्यपि उसः कृत्स्नस्याऽ‌ऽकारस्य च उसित्येकादेशेऽपि रूपं तुल्यं, तथापि अकः सवर्णे दीर्घ इत्यादावुत्तरत्राचीत्यावश्यकमत्राप्यनुवर्तत इति बोध्यम् । भिन्द्युरित्याद्युदाहरणम् । इति प्राप्त इति । भव या उसित्यत्राकारस्योकारस्य चाद्गुणं बाधित्वा एकस्मिन्नुकारे पररूपे प्राप्ते सतीत्यर्थः । सति च पररूपे या इत्यस्याऽभावादिञ् न स्यादिति मन्यते —  परत्वादिति । पररूपापेक्षया इयादेशः परो नित्यश्च, अकृते कृते च प्रवृत्तेः । कृते पररूपे य् इत्यस्यैकदेशविकृतन्यायेन , एकादेशस्य पूर्वान्तवत्त्वेन वा इयादेशस्य निर्बाधत्वात् । ततश्च पररूपं बाधित्वा इयादेशे भवेयुरिति रूपमिति प्राचीना मन्यन्त इत्यर्थः । ननु पररूपमङ्गाधिकारस्थत्वाऽभावादङ्गानपेक्षत्वादन्तरङ्गम्, इयादेशस्तु आङ्गत्वात्प्रकृतिप्रत्ययोभयसापेक्षत्वाद्बहिरङ्गः । ततश्च परान्नित्यादपीयादेशात्पररूपस्यान्तरङ्गतया बलवत्त्वात्पररूपमेव इह स्यादिति शङ्कते —  यद्यपीति । परिहरति — तथापिति । अतः -यास्-इयः-इति पदच्छेदः । यासिति लुप्तषष्ठीकं पदम् । ततश्च अतः परस्य यासित्येतस्य इय् स्यादिति व्याख्येयमित्यर्थः । ननुलिङः स लोपोऽनन्तयस्ये॑ति सकारस्य लोप इयादेशं बाधित्वा नित्यत्वात्प्राप्नोतीति, ततश्च यास् इत्यस्य इय् इति कथमित्यत आह — एवं चेति । यासिति सकारान्तस्य इयादेशविधिसामर्थ्यादेव सकारलोपं बाधित्वा प्रागेव यासिति सकारान्तस्य इयादेशो भवतीत्यर्थः । तथा च सकारावस्थायामवर्णात्परत्वाऽभावेन पररूपस्याऽप्रवृत्तिरिति भावः । ननु यदि 'यास्-इयः' इति च्छेदस्तदा सकारस्य रुत्वे, भोभगो इति यत्वे,लोपः शाकल्यस्ये॑ति तस्य लोपे अतो  — या इय इति स्यात् । आद्गुणे कर्तव्ये यलोपस्याऽसिद्धत्वादित्यत आह —  सन्धिरार्ष इति ।आने मु॑गिति सूत्रे भाष्ये तुअतो या —  इय इत्येव सूत्रपाठो लक्ष्यते । भवेरिति । सिपि, शपि गुणः । अवादेशः । इतश्चेति इकारलोपः । यासुडागमः । सकारस्य लोपः । इयादेशः । आद्गुणः यलोपः । रुत्वविसर्गौ । एवं थसस्तमादेशे थस्य तादेशे च , भवेतं भवेतेति च रूपम् । भवेयमिति । मिपि अमादेशः । शप् । गुणः । अवादेशः । यासुट् । सलोपः । इयादेशः । आद्गुणः । भवेवेति । वस् । शप् । गुणावादैशौ । 'नित्यं ङित' इति सकारलोपः । यासुट् । सलोपः । इयादेशः । आद्गुणः । यलोपः । एवं मसि भवेमेति रूपम् । इति विधिलिङ्प्रक्रिया । ",
    "tattvabodhini": "",
    "padamanjari": " झोऽन्तापवाद इति । पूर्ववद् व्याख्येयम् । जागृयुरित्यादौ च पूर्ववदेव ठदभ्यस्तात्ऽ इत्यस्यापि बाधः । पचेयुरिति । ठतो येयःऽ इतीयादेशः, शपा सह ठाद्गुणःऽ ॥",
    "kashika": "लिङः इत्येव। लिङादेशस्य झेर् जुसादेशो भवति। झो ऽन्तापवादः। पचेयुः। यजेयुः।",
    "kashika_nyaas": "   `पचेयुः` इति। <<अतो येयः>> [[7|2|80]]  इतीयादेशः, <<आद्गुणः>> [[6|1|87]]  , पररूपत्वम्॥",
    "sae": "The 'झि' प्रत्यय of लिङ्लकार is converted to 'जुस्'.",
    "mahabhashyam": "",
    "pradeep": "",
    "video": ""
}