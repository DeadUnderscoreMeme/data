{
    "i": "34116",
    "an": "आर्धधातुकम्$34114",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91",
    "ss": "आशिषि लिङ् तिङ् आर्धधातुकम् ",
    "sa": "आशीर्लिङ्-लकारस्य प्रत्ययाः साक्षात् आर्धधातुकाः सन्ति । ",
    "sd": "<<तिङ्शित्सार्वधातुकम्>> [[3।4।113]] इत्यनेन सर्वेषाम् तिङ्-प्रत्ययानाम् सार्वधातुकसंज्ञा विधीयते । अस्य अपवादत्वेन लिङ्-लकारस्य 'आशिषि' अर्थे विधीयमानाः तिङ्-प्रत्ययाः वर्तमानसूत्रेण आर्धधातुकसंज्ञकाः भवन्ति । \r\n\r\nएतत् स्मर्तव्यम् यत् लिङ्लकारस्य प्रयोगः बहुषु अर्थेषु भवति । परन्तु एतेषु सर्वेषु अर्थेषु लिङ्-लकारस्य तिङ्-प्रत्ययाः आर्धधातुकाः न सन्ति । केवलं <<आशिषि लिङ्लोटौ>>  [[3।3।173]] इत्यनेन निर्दिष्टे अर्थे एव लिङ्लकारात् विहिताः आर्धधातुकसंज्ञकाः भवन्ति । उदाहरणे एते - \r\n\r\n1. <<अस्तेर्भूः>> [[2।4।52]] इत्यनेन अस्-धातोः आर्धधातुके प्रत्यये परे  भू-आदेशः भवितुमर्हति । अयमादेशः आशीर्लिङ्लकारस्य \r\nरूपेषु अपि दृश्यते । यथा, अस्-धातोः आशीर्लिङ्लकारस्य प्रथमपुरुषस्य रूपाणि 'भूयात्, भूयास्ताम्, भूयासुः' इति भवन्ति ।\r\n              \r\n2. <<कर्तरि शप्>> [[3।1।68]] इत्यनेन सार्वधातुके प्रत्यये परे अङ्गस्य औत्सर्गिकम् शप्-विकरणम् भवति । आशीर्लिङ्-लकारस्य प्रत्ययाः आर्धधातुकाः सन्ति, अतः एतेषां विषये अस्य सूत्रस्य प्रसक्ति नास्ति । यथा - 'गम्' धातोः लिट्लकारस्य प्रथमपुरुषैकवचनम् 'गम्यात्' इत्यत्र गम्-धातोः 'गच्छ्' आदेशः न भवति, यतः अयमादेशः <<इषुगमियमां छः>> [[7।3।77]] इत्यनेन केवलं शित्-प्रत्यये परे एव विधीयते । अत्रः शप्-विकरणम् न आगच्छति, अतः अत्र शित्-विशिष्टस्य सूत्रस्यापि प्रसक्तिः नास्ति ।                                                                             \r\n\r\n\r\n",
    "sk": " आशिषि लिङस्तिङार्धधातुकसंज्ञः स्यात् ॥",
    "lsk": "आशिषि लिङस्तिङार्धधातुकसंज्ञः स्यात्॥",
    "balamanorama": "",
    "tattvabodhini": "<<लिङाशिषि>> - आर्धधातुकसंज्ञ इति ।लङः शाकटायनस्यैवे॑त्येत एवकारोऽनुवर्तनीयः । अन्यथा एकसंज्ञाधिकारबहिर्भूत्तवेन सार्वधातुकसंज्ञापि स्यात्, ततश्च पक्षे शबादिः स्यात् ।",
    "padamanjari": "",
    "kashika": "आशिषि विषये यो लिङ् स आर्धधातुकसंज्ञो भवति। सार्वधातुकसंज्ञाया अपवादः। समावेशश्च एवकारानुवृत्तेर्न भवति। लविषीष्ट। पविषीष्ट। आशिषि इति किम्? लुनीयात्। पुनीयात्।",
    "kashika_nyaas": "   `{लविषीष्ठा` इति मु।पाठः} लविषीष्ट` इति। थास् , <<सुट् तिथोः>> [[3|4|107]]  इति सुट्, षष्वम्, ष्टत्वञ्च॥",
    "sae": "The प्रत्ययs of आशीर्लिङ्-लकार are termed आर्धधातुक.",
    "mahabhashyam": "",
    "pradeep": "",
    "video": ""
}