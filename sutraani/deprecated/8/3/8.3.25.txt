{
    "i": "83025",
    "an": "",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108",
    "ss": "समः मः क्वौ राजि मः ",
    "sa": "सम्-उपसर्गस्य मकारस्य क्विप्-प्रत्ययान्त-राज्-धातौ परे मकारादेशः भवति । ",
    "sd": " 'सम् + राज्' इत्यत्र  राज् धातोः क्विप्-प्रत्यये कृते 'राज्' इति प्रातिपदिकं सिदध्यति । अग्रे 'सम् + राज्' इति स्थिते   <<मोऽनुस्वारः>> [[8।3।23]] इत्यनेन मकारस्य अनुस्वारे प्राप्ते वर्तमानसूत्रेण अपवादत्वेन मकारस्य मकारादेशः एव विधीयते ।\r\nअतः 'सम्राज्' इति प्रातिपदिकं सिद्ध्यति । \r\n\r\nसूत्रमिदम् त्रिपाद्यामस्ति, अतः सुबन्तप्रक्रियायामस्य प्रसक्तिः अन्ते भवति । यथा,  'सम् + राज्' इत्यस्य प्रथमैकवचनस्य  सुँ-प्रत्यये परे इयम् प्रक्रिया वर्तते -\r\n\r\nसम् + राज् + सुँ\r\n→ सम् + राज् [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इति सुँ-प्रत्ययस्य लोपः]\r\n→ सम् + राष् [<<व्रश्चभ्रस्जसृजमृजयजराजभ्राजच्छशां षः>> [[8।2।36]] इति जकारस्य षकारः]\r\n→ सम् + राड् [<<झलां जशोऽन्ते>> [[8।2।39]] इति षकारस्य जश्त्वे डकारः]\r\n→ सम्राड् [<<मो राजि समः क्वौ>> [[8।3।25]] इत्यनेन मकारस्य मकारादेशः]\r\n→ सम्राट्, सम्राड् [<<वाऽवसाने>> [[8।4।56]] इति विकल्पेन चर्त्वम् ]\r\n\r\n",
    "sk": " क्विबन्ते राजतौ परे समो मस्य म एव स्यात् । सम्राट् ॥",
    "lsk": "क्विबन्ते राजतौ परे समो मस्य म एव स्यात्। सम्राट्॥",
    "balamanorama": "<<मो राजि समः क्वौ>> - मो राजि । म इति प्रथमान्तम् । मोऽनुस्वार इत्यतो म इति स्थानष्टन्तमनवर्तते । सम इत्यवयवषष्ठी । प्रत्ययग्रहणपरिभाषया क्विग्रहणेन क्विप्प्रत्ययान्तलाभः । तदाह — क्विबन्त इत्यादिना । म एवेति । न त्वनुस्वार इत्यर्थः । मस्य मविधानमनुस्वारनिवृत्त्यर्थमिति भावः । सम्राडिति । राजृ दीप्तौ सम्पूर्वात्सत्सूद्विषद्रुहेत्यादिना क्विप् । व्रश्चेति षत्वम् । जश्त्वेन डत्वम् । चर्त्वम् । अत्र मोऽस्वारो न भवति । हे मपरे वा । 'मोऽनुस्वार' इत्यतो 'म' इति षष्ठन्तमनुवर्तते ।मोराजी॑त्यतो 'म' इति प्रथमान्तमनुवर्तते । मः परो यस्मादिति च विग्रहः । तदाह — मपरे इति । हृलयतीति ण्यन्ताल्लट् ।ज्वलह्लसहृलनमामनुपसर्गाद्वा॑ इति मित्त्वण्णौ मितां ह्यस्वः । यवलपरे इति । यवलाः परा यस्मादिति विग्रहः । यवलपरके हकारे परे मस्य म एव वा स्यादित्यर्थः । ",
    "tattvabodhini": "<<मो राजि समः क्वौ>> - मो राजि समः क्वौ । राजीति किम्  संपत् । सम इति किम् , इदं राट् । क्वाविति किम्  संराजितुं, संराजितव्यम् । मकारस्य मकारवचनमनुस्वारनिवृत्त्यर्थं, तदाह — म एव स्यादिति । सम्राडिति ।राजृ दीप्तौ॑ संपूर्वादस्मात्सत्सूद्विषे॑त्यादिना क्विप् । व्रश्चादिना षत्वं, जश्त्वचर्त्वे ।",
    "padamanjari": " सम्राडिति । ठ्सत्सूद्विषऽ इत्यादिना क्विप्, व्रश्चादिना षत्वम् । साम्राज्यमिति । क्विबन्ताद् ब्राह्मणाअदित्वात् ष्यञ् । अधिकसद्भावेऽपि क्विबन्तो राजतिस्तावदस्तीत्यत्रापि भवति, क्विबन्तावस्थायामेव वा प्रागेव ष्यञ उत्पतेर्मत्वम् । संयदिति । ठ्गमः क्वौऽ इत्यत्र गमादीनामिति वचनाल्लोपः, ह्रस्वस्य तुक् । किराडिति । ठ्किं क्षेपेऽ इति समासः ॥",
    "kashika": "समो मकारस्य मकारः आदेशो भवति राजतौ क्विप्प्रत्ययान्ते परतः। सम्राट्। साम्राज्यम्। मकारस्य मकारवचनमनुस्वारनिवृत्त्यर्थम्। राजि इति किम्? संयत्। समः इति किम्? किंराट्। क्वौ इति किम्? संराजिता। संराजितुम्। संराजितव्यम्।",
    "kashika_nyaas": "   `सम्राट्` इति। सम्पूर्वाद्राजतेः `सत्सूद्विव`  [[3|2|61]]  इत्यादिना क्विप्, व्रश्चादिना  [[8|2|36]]  षत्वम्, षकारस्य जशत्वम् -डकारः, तस्य चर्त्वम् -टकारः। `साभ्राज्यम्` इति। ब्राआह्रणादित्वत्? व्यञ्। किमर्थं पुनर्मकार उच्चार्यते? इत्याह -`मकारस्य मकारवचनम्` इत्यादि। <<मोऽनुस्वारः>> [[8|3|23]]  इत्यनुस्वारः प्राप्नोति, स मा भूदित्येवमर्थं मकारस्य मकारो विधीयते। यद्येवम्, नेति प्रतिषेधः कत्र्तव्यः, एवं हि लघु सूत्रं भवति; विभक्त्यनुच्चारणात्? एवं तर्हि निर्देशाधिक्येन तु मकारविधानेनैतत्? सूचयति -अत्र प्रकरणेऽधिको हि विधिर्भवतीति। यवलपरे यवला वा भवन्तीत्युपपन्नं भवति। `संयत्` इति। यमेः सम्पूर्वात्? क्विप्, `अनुदात्तोपदेश`  [[6|4|37]]  इत्यादिना मकारलोपः, अकारस्य <<ह्रस्वस्य पिति कृति तुक्>> [[6|1|71]]  इति तुक्॥",
    "sae": "",
    "mahabhashyam": "",
    "pradeep": "",
    "video": ""
}