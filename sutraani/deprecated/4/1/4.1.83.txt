{
    "i": "41083",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समर्थानां प्रथमाद्वा$4$1$82##प्राग्दीव्यतोऽण्$4$1$83",
    "ss": "प्राक्-दीव्यतः समर्थानां प्रथमात् अण् तद्धितः प्रत्ययः परः वा",
    "sa": "प्राक्-दीव्यतीय-अर्थेषु समर्थेभ्यः प्रथमात् अण्-प्रत्ययः औत्सर्गिकरूपेण भवति । ",
    "sd": "तद्धिताधिकारे पाठितेभ्यः पञ्च-महोत्सर्गेभ्यः प्रथमः महोत्सर्गः अस्मात् सूत्रात् आरभते । वर्तमानसूत्रतः चतुर्थाध्यायस्य तृतीयपादस्य समाप्तिं यावत् आहत्य चतुश्चत्वारिंशत् (44) अर्थाः पाठिताः सन्ति । एते सर्वे अर्थाः 'प्राग्दीव्यतीय-अर्थाः' नाम्ना ज्ञायन्ते । एतेषां सर्वेषाम् विषये औत्सर्गिकरूपेण अण्-प्रत्ययः भवति । अस्य अण्-प्रत्ययस्य अपवादरूपेण भिन्नैः सूत्रैः भिन्नासु अवस्थासु विविधानाम् प्रत्ययानाम् विधानम् क्रियते । \n\nअण्-प्रत्ययस्य कानिचन उदाहरणानि - \nअ) गुरोः इदम् = गुरु + अण् = गौरव । \nआ) भानोः निवासः = भानु + अण् = भानव । \nइ) उपगोः अपत्यम् = उपगु + अण् = औपगव । \n\nप्रक्रिया इयम् -\nगुरु + अण् [<<प्राग्दीव्यतोऽण्>> [[4।1।83]] इति अण्]\n→ गौरु + अ [<<तद्धितेष्वचामादेः>> [[7।2।117]] इति आदिवृद्धिः]\n→ गौरो + अ [<<ओर्गुणः>> [[6।4।146]] इति भसंज्ञकस्य अन्तिम-उकारस्य गुणः]\n→ गौरव [<<एचोऽयवायावः>> इति अव-आदेशः]                \n    \n44 प्राग्दीव्यतीयाः अर्थाः एतादृशाः - \n\n1. <<तस्य अपत्यम्>> [[4।1।92]]\n2. <<तेन रक्तं रागात्>> [[4।2।1]]\n3. <<नक्षत्रेण युक्तः कालः>> [[4।2।3]]\n4. <<दृष्टं साम>> [[4।2।7]]\n5. <<परिवृतो रथः>> [[4।2।10]]\n6. <<तत्र उद्धृतममत्रेभ्यः>> [[4।2।14]]\n7. <<संस्कृतं भक्षाः>> [[4।2।16]]\n8. <<सा अस्मिन् पौर्णमासी इति संज्ञायाम्>> [[4।2।21]]\n9. <<सा अस्य देवता>> [[4।2।24]]\n10. <<तस्य समूहः>> [[4।2।37]]\n11. <<विषयः देशे>> [[4।2।52]]\n12. <<सः अस्य आदिः इति छन्दसः प्रगाथेषु>> [[4।2।55]]\n13. <<तदस्यां प्रहरणम् इति क्रीडायाम् णः>> [[4।2।57]]              \n14. <<तद् अधीते तद् वेद>> [[4।2।59]]\n15. <<तद् अस्मिन् अस्तीति देशे तत् नाम्नि>> [[4।2।67]]\n16. <<तेन निर्वृत्तम्>> [[4।2।68]]                     \n17. <<तस्य निवासः>> [[4।2।69]]\n18. <<अदूरभवः च>> [[4।2।70]]\n19. <<तत्र जातः>> [[4।3।25]]\n20. <<कृत-लब्ध-क्रीड-कुशलाः>> [[4।3।38]]\n21. <<प्रायभवः>> [[4।3।39]]\n22. <<सम्भूते>> [[4।3।41]]\n23. <<कालात् साधु-पुष्प्यत्-पच्यमानेषु>> [[4।3।43]]\n24. <<उप्ते च>> [[4।3।44]]\n25. <<देयम् ऋणे>> [[4।3।47]]\n26. <<व्याहरति मृगः>> [[4।3।51]]\n27. <<तदस्य सोढम्>> [[4।3।52]]\n28. <<तत्र भवः>> [[4।3।53]]\n29. <<तस्य व्याख्यानः इति च व्याख्यातव्यनाम्नः >> [[4।3।66]]\n30. <<ततः आगतः>> [[4।3।74]]\n31. <<प्रभवति>> [[4।3।83]]\n32. <<तत् गच्छति पथिदूतयोः>> [[4।3।85]]\n33. <<अभिनिष्क्रामति द्वारम्>> [[4।3।86]]\n34. <<अधिकृत्य कृते ग्रन्थे>> [[4।3।87]]\n35. <<सः अस्य निवासः>> [[4।3।89]]\n36. <<अभिजनः च>> [[4।3।90]]\n37. <<भक्तिः>> [[4।3।95]]\n38. <<तेन प्रोक्तम्>> [[4।3।101]]\n39. <<तेन एकदिक्>> [[4।3।112]]\n40. <<उपज्ञाते>> [[4।3।115]]\n41. <<कृते ग्रन्थे>> [[4।3।116]]\n42. <<तस्य इदम्>> [[4।3।120]]\n43. <<तस्य विकारः>> [[4।3।134]]\n44. <<अवयवे च प्राणी-ओषधि-वृक्षेभ्यः>> [[4।3।135]]\n",
    "sk": " तेन दीव्यति <{SK1550}> इत्यतः प्रागणधिक्रियते ॥",
    "lsk": "",
    "balamanorama": "<<प्राग्दीव्यतोऽण्>> - प्राग्दीव्यतोऽण् ।तेन दीव्यति खनति जयति जित॑मिति सूत्रस्थदीव्यतिशब्दैकदेशस्यानुकरणमिह दीव्यच्छब्दः । तेन च तद्घटितं तत्सूत्रं लक्ष्यते । तदाह — तेन दीव्यतीत्यतः प्रागिति । तथाचतस्यापत्य॑मित्याद्युत्तरसूत्रेषु विधेयप्रत्ययविशेषाऽसंयुक्तेषु किं भवतीत्याकाङ्क्षायामणित्युपतिष्ठत इति लभ्यते ।कस्माद्भवती॑त्याकाङ्क्षायांसमर्थात्प्रथमा॑दिति प्रकृतिविशेषो लभ्यते । यत्र तु विधेयः प्रत्ययविशेषः श्रूयते तत्राऽणिति नोपतिष्ठते, अमित्यस्यौत्सर्गिकतया वैशेषिकेणेञादिना बाधात् । ",
    "tattvabodhini": "<<प्राग्दीव्यतोऽण्>> - प्राग्दिश इतीति । तत उत्तरेषां प्रत्ययानां स्वार्थिकत्वेनसमर्थानां॑,प्रथमा॑दिति पदयोः प्रयोजनं नेति भावः । ननुसमर्थः पदविधि॑रिति परिभाषया गतार्थत्वात्समर्थाना॑मित्येतव्द्यर्थम् । न च पदविधित्वं नेति शङ्क्यं,घकालतनेषु॑इत्यलिग्विधानात्सुबन्तात्तद्धितोत्पत्ति॑रिति सिद्धान्तस्य सकलसंमतत्वादत आह — सामर्थ्यमिति । कृतसन्धिकार्यत्वमिति । अस्य फलं तुतस्यापत्य॑मिति सूत्रे मूल एव स्फुटीभविष्यति । इहसमर्थात्प्रथमाद्वे॑ति वक्तुं युक्तम् । महोत्सर्गानाह -प्राग्दीव्यत इत्यादीना । सूत्रेदीव्य॑दित्येकदेशोऽनर्थकोऽप्यवधित्वेनोपात्तःप्राग्रीआरा॑दितिवदित्येके । अन्ये त्वाहुः — ॒दीव्य॑दिति शत्रन्तम् । तेन देवनकर्ता अर्थ एवावधिरिति ।",
    "padamanjari": " तेन दीव्यतीति वक्ष्यतीति । यदि तस्येदमनुकरणं प्राग्दीव्यतेरिति वक्तव्यम्, कथं प्राग्दीव्यत इति निर्देशः ? अत आह - तदेकदेश इति । भवति हि समुदायगुणीभूतस्याप्येकदेशस्य पृथक्कृत्यानुकरणम्, यथा - अस्यवामीयमित्यत्रेति भावः । ठ्प्रत्ययःऽ इत्यादिवदणित्येवाधिकारे सति ठत इञ्ऽ इत्यादिनापवादप्रकरणेन विच्छिन्नस्याणः ठ्तेन रक्तं रागात्ऽ इत्यादिष्वर्थेषूपस्थानं न स्यात् । तस्मादधिकारपरिमाणख्यापनार्थं प्राग्दीव्यंत इत्युक्तम् । त्रिष्वपि दर्शनेष्वित्यादि । नन्वधिकारपक्षेऽपि प्रतियोगमुपस्थानादत इञ् अण्वेत्यणपि प्राप्नोति, परिभाषापक्षेऽपि प्राग्दीव्यतीयाः प्रकृतयस्ताभ्यः सर्वाभ्योऽण् परिभाष्यमाणः केनापवादविषये न स्यात्, एवं विधिपक्षेऽपि सर्वत्र प्रसङ्गः ? एवं मन्यते - यदयं ठ्पीलाया वाऽ इति सूत्रमारभते, तद् ज्ञापयति - नापवादविषयेऽण् भवतीति; अन्यथा ठ्द्वयचःऽ इति ढक् सिद्धः, अनेन चाणित्यनर्थकं तत्स्यादिति । ठुदश्वितोऽन्यतरस्याम्ऽ इति विकल्पवचनमप्यस्मिन्नर्थे लिङ्गम् । वयं तु ब्रूमः - ठ्प्राग्दीव्यतःऽ इति नेदं दीव्यतीतिशब्दैकदेशस्य दीव्यच्छब्दस्यानुकरणम्, किं तर्हि ? तत्रत्योऽर्थो निर्दिश्यते - दीव्यतोऽर्थात्प्रागिति । तत्र दिवेर्लटि कृतेऽर्थादित्यनेन गम्यमानार्थत्वादप्रयुक्तेनाप्यप्रथमान्तेन सामानाधिकरण्याल्लटः शत्रादेशः कृतः । तत्रावधेरर्थत्वादवधिमन्तोऽप्यर्था एव प्रतीयन्ते, सजातीयविषयत्वेन प्रसिद्धतरत्वादवध्यवधिमद्भावस्य, ततश्च प्राग्दीव्यतो येऽर्थास्तेष्वेवास्य त्रिष्वपि पक्षेषु व्यापारः । तत्र समानेऽर्थे प्रकृतिविशेषादुत्पद्यमानोऽपवादोऽणं बाधत इति सिद्धमिष्टम् ॥",
    "kashika": "'तेन दीव्यति' इति वक्ष्यति। तदेकदेशः 'दीव्यत्'शब्दः अवधित्वेन गृह्यते। प्राग् दीव्यत्संशब्दनाद् यानित ऊर्ध्वमनुक्रमिष्यामः, अण् प्रत्ययः तत्र भवतीति वेदितव्यम्। अधिकारः, परिभाषा, विधिः वा -इति त्रिष्वपि दर्शनेषु अवादविषयं परिहृत्य अण् प्रवर्तते। वक्ष्यति, <<तस्य अपत्यम्>> [[4|1|92]] औपगवः। कापटवः।",
    "kashika_nyaas": "   `प्राग्दीव्यत्` इत्ययुक्तोऽयं निर्देशः , यावता `दीव्यति`  [[4|4|2]]  इति वक्ष्यति, न तु दीव्यदिति, तत्र दीव्यतीशब्दस्यावधित्वेनोपादाने दीव्यतेरिति निर्देशेन भवितव्यम्? इत्यत आह - `तदेकदेशः`इत्यादि। समस्तस्य दीव्यतिशब्दस्यावधित्वेनोपादाना#ए सति न युज्येतायं निर्देशः, न तु समस्तस्योपादानम्, अपि तु तदेकदेशस्य दीपव्यच्छब्दस्येत्यदोषः। अथ किमर्थं दीव्यद्ग्रहणं प्राग्ग्रहणञ्चत, नणित्येवाधिकारः क्रियताम्? नैवं शक्यम्ेवं हि क्रियमाणे <<स्त्रीभ्यो ढक्>> [[4|1|120]]  इत्येवमादिनाऽधिकारान्तरेण विच्छिननस्याणः `तेन रक्तं रागात्`  [[4|2|1]]  इत्येवमादिषु पुनग्र्रहणं कत्र्तव्यं जायेत। अवधिनाधिकारपरिमाण आख्याते तदवधिकेष्वर्थेषु सर्वेष्वयमभ्यनुज्ञायत इतिपुनरण्ग्रहणं कत्र्तव्यं न भवति। तस्मादधिकारपरिमाणज्ञापनार्थं दीव्यद्ग्रहणं तावत्कर्तव्यम्। प्राग्ग्रहणमपि कत्र्तव्यमेव तस्यैवावधित्वद्योतनार्थम्। असति हि तस्मिन् `दीव्यतोऽण्` इत्युच्यमाने प्रकृतिरणो दीव्यच्छब्दो विज्ञायेत। `त्रिष्वपि दर्शनेषु` इत्यादि। कथं पुनरियमपवादविषयपरिहारेणाणः प्रवृत्तिर्लभ्यते, यावताधिकारे तस्मिन् सति प्रतियोगमुपस्थानादपवादविषयेऽप्यण् प्राप्नोति - `अत इञ् अण् च` इति, अन्यथा हि तस्य तत्रोपादानमनर्थकं स्यात्? परिभाषापक्षेऽपि प्राग्दीव्यतोऽर्थेष्वणित्यविशेषेण परिभाषिते सामान्येन परिभाषा प्रवत्र्तमाना केनापवादविषयं परिहरेत्? विधावपि प्राग्दीव्यतो याः प्रकृतयस्ताः सर्वा इहैकध्यमुपनीयाण् विधीयमानः सर्वतः प्रवत्र्तेत, अन्यथा सर्वतो विधानमनर्थकं स्यात्? एवं मन्यते - ज्ञापकादपवादविषये न भविष्यतीति, यदयं क्वचिद्वाग्रहणमन्यतरस्यांग्रहणञ्च करोति - <<पीलाया वा>> [[4|1|118]] , `उदइआतोऽन्यतरस्याम्  [[4|2|18]]  इति,तज्ज्ञापयति - नापवादविषयेऽण् भवतीति। विधौ तु भूयान् परीहारः। न हि प्राग्दीव्यतो याः प्रकृतयस्ताभ्योऽण् विधीयते, किं तर्हि? प्राग्दीव्यतो येऽर्थास्तेषु। तत्र समानार्थे प्रकृतिविशेषादुत्पाद्यमान इञणं बाधिष्यत इति। अथ किमर्थमियानवधिरुपादीयते, न प्राक् ठक इत्येवोच्येत, <<प्राग्वहतेष्ठक्>> [[4|4|1]]  इत्येतस्माट्ठकः प्रागित्यर्थः? नैवं शक्यम्; <<दध्नष्ठक्>> [[4|2|18]]  इत्येवमादिरपि ठगवधित्वेन विज्ञायते। `प्राक् कंसीयात्` इत्येवं तर्हि वक्तव्यम् - `कंसीयपरशब्दयोर्यञञौ लुक् च`  [[4|3|168]]  इति,तत्र यः कंसीयशब्दस्ततः प्रागित्यर्थः? एवमप्यशक्यं वक्तुम्; <<द्विगोर्लुगनपत्ये>> [[4|1|88]]  इत्येतयापि कंसीयादुत्पद्येत, ततश्च द्वयोः कंसीययोर्विकारो द्विकंस इत्यत्र लुङ्न स्यात्। तस्माद्यथान्यासमेवास्तु॥",
    "sae": "The अण् प्रत्यय is used as a default for the प्राग्दीव्यतीय meanings. ",
    "mahabhashyam": " प्राग्दीव्यतोऽण् (1329) (अणधिकाराधिकरणम्) (आक्षेपभाष्यम्) अयुक्तोऽयं निर्देशः, न हि तत्र कश्चिद् दीव्यच्छब्दः पठ्यते। कस्तर्हि? दीव्यतिशब्दः। कथं तर्हि निर्देशः कर्तव्यः? प्राग्दीव्यतेरिति। स तर्हि तथा निर्देशः कर्तव्यः -प्राग्दीव्यतेरिति? (समाधानभाष्यम्) न कर्तव्यः। दीव्यतिशब्दे दीव्यच्छब्दोऽस्ति तस्मादेषा पञ्ञ्चमी॥ (परिभाषाज्ञापकपरभाष्यम्) किं पुनः कारणं विकृतनिर्देशः क्रियते? एतज्ज्ञापयत्याचार्यो भवत्येषा परिभाषा -एकदेशविकृतमनन्यवद्भवतीति। किमेतस्य ज्ञापने प्रयोजनम्? एकदेशविकृतेषूपसंख्यानं चोदितं तन्न कर्तव्यं भवति। अथ वा प्राक्शब्दोऽयं दिक्शब्दः, दिक्शब्दैश्च योगो पञ्ञ्चमी भवति। तत्र अप्रथमासमानाधिकरणे इति शता भविष्यति॥ (पदकृत्यभाष्यम्) अथ प्राग्वचनं किमर्थम्? (5227 सिद्धान्तवार्तिकम्॥ 1 ॥) - प्राग्वचनं सकृद्विधानार्थम् - (भाष्यम्) प्राग्वचनं क्रियते, सकृद्विधानार्थम्। सकृद्विहितः प्रत्ययो विहितो यथा स्यात्। योगे योगे तस्य ग्रहणं मा कार्षमिति॥ (आक्षेपभाष्यम्) नैतदस्ति प्रयोजनम्। अधिकारादप्येतत् सिद्धम् -अधिकारः प्रतियोगं तस्यानिर्देशार्थ इति योगे योग उपतिष्ठते॥ (5228 समाधानवार्तिकम्॥ 2 ॥) - अधिकारात्सिद्धमिति चेदपवादविषयेऽण्प्रसङ्गः - (भाष्यम्) अधिकारात् सिद्धमिति चेदपवादविषयेऽण् प्राप्नोति -अत इञ्ञ् (4।1।95) अण्चेत्यणपि प्राप्नोति॥ (5229 सिद्धान्तवार्तिकम्॥ 3 ॥) - तस्मात् प्राग्वचनम् - (भाष्यम्) तस्मात्प्राग्वचनं कर्तव्यम्॥ (सूत्रार्थविषये पक्षद्वयबोधकं भाष्यम्) अथ क्रियमाणेऽपि प्राग्वचने कथमिदं विज्ञायते -प्राग्दीव्यतो याः प्रकृतय इति, आहो स्वित्प्राग्दीव्यतो येऽर्था इति। किं चातः? यदि विज्ञायते प्राग्दीव्यतो याः प्रकृतय इति, स एव दोषः, अपवादविषयेऽण्प्रसङ्ग इति॥ अथ विज्ञायते प्राग्दीव्यतो येऽर्था इति, न दोषो भवति। समानेऽर्थे प्रकृतिविशेषादुत्पद्यमान इञ्ञणं बाधते। यथा न दोषस्तथाऽस्तु॥ (अन्यतरपक्षेऽभिनिवेशभाष्यम्) प्राग्दीव्यतो येऽर्था इति विज्ञायते। कुत एतत् - तथा ह्ययं प्राधान्येनार्थं प्रतिनिर्दिशति। इतरथा हि बह्व्यस्तत्र प्रकृतयः पठ्यन्ते, ततो यां कां चिदेव निमित्तत्वेनोपाददीत॥ अथ वा पुनरस्तु प्राग्दीव्यतो याः प्रकृतय इति। ननु चोक्तमपवादविषयेऽण्प्रसङ्ग इति॥ (5230 एकदेशिसमाधानवार्तिकम्॥ 4 ॥) - न वा क्व चिद्वावचनात् - (भाष्यम्) न वा एष दोषः। किं कारणम्? क्व चिद्वावचनात्। यदयं क्व चिद्वावचनं करोति -पीलाया वा (4।1।118), उदश्वितोऽन्यतरस्याम् (4।2।19) इति, तज्ज्ञापयत्याचार्यो नापवादविषयेऽण्भवतीति॥ (एकदेशिसिद्धान्तभाष्यम् यद्येतज्ज्ञाप्यते नार्थः प्राग्वचनेन। अधिकारात्सिद्धम्। ननु चोक्तमधिकारात्सिद्धमिति चेदपवादविषयेऽण्प्रसङ्ग इति। नैष दोषः। परिहृतमेतत् -न वा क्व चिद्वावचनादिति॥ किं पुनः कारणमियानवधिर्गृह्यते, न प्राक् ठकः इत्येवोच्येत? एतज्ज्ञापयत्यर्थेष्वयम्भवतीति। किमेतस्य ज्ञापने प्रयोजनम्? प्रकृतिविशेषादुत्पद्यमान इञ्ञ्-अणं बाधते॥ ",
    "pradeep": "",
    "video": ""
}