{
    "i": "44009",
    "an": "चरति$44008##तेन$44002",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वहतेष्ठक्$4$4$1##समर्थानां प्रथमाद्वा$4$1$82",
    "ss": "'तेन चरति' (इति) आकर्षात् ष्ठल्",
    "sa": "तृतीयासमर्थात्  'आकर्ष'शब्दात् 'चरति' अस्मिन् अर्थे ष्ठल्-प्रत्ययः भवति । ",
    "sd": "'आकर्ष' इत्युक्ते सुवर्णस्य परीक्षणे प्रयुज्यमानः कश्चन धातुः । यः कोऽपि तस्य साहाय्येन गच्छति / खादति तस्य निर्देशं कर्तुम् तृतीयासमर्थात् आकर्ष-शब्दात् ष्ठल्-प्रत्ययः भवति । \n\nआकर्षेण चरति\n= आकर्ष + ष्ठल्\n→ आकर्ष + ठ [षकारलकारयोः इत्संज्ञा, लोपः]\n→ आकर्ष + इक [<<ठस्येकः>> [[7।3।50]] इति इक्-आदेशः] \n→ आकर्ष + इक [<<किति च>> [[7।2।118]] इति आदिवृद्धिः]\n→ आकर्ष् + इक [<<यस्येति च>> [[6।4।148]] इति अकारलोपः\n→ आकर्षिक ।\n\nस्त्रीत्वे विवक्षिते षित्वात् <<षिद्गौरादिभ्यश्च>> [4।1।41]] इत्यनेन ङीष्-प्रत्ययं कृत्वा 'आकर्षिकी' इति प्रातिपदिकं सिद्ध्यति । आकर्षेण चरति सा आकर्षिकी ।\n\nज्ञातव्यम् - कौमुद्यां दीक्षितः वदति - 'आकषादिति पाठान्तरम्' । इत्युक्ते, अस्मिन् सूत्रे 'आकर्ष' इत्यस्य स्थाने 'आकष' इत्यपि प्रयोगः कृतः दृश्यते । अतः 'आकषेन चरति सः आकषिकः' इत्यपि रूपम् साधुः एव ।\n",
    "sk": " आकर्षो निकाषोपलः । आकषादिति पाठान्तरम् । तेन चरति आकर्षिकः । षित्वान्ङीष् । आकर्षिकी ॥",
    "lsk": "",
    "balamanorama": "<<आकर्षात् ष्ठल्>> - आकर्षात्ष्ठल् । तेन चरतीत्यर्थे तृतीयान्तादाकर्षशब्दात्ष्ठलित्यर्थः । ",
    "tattvabodhini": "<<आकर्षात् ष्ठल्>> - पाठान्तरमिति । एतच्च भ्वादौकषखषे॑त्यादिदण्डकेआकषात्ष्ठ॑लिति माधवेनोपन्यस्तम् । किन्तुआकर्षात्पर्पादे॑रिति वार्तिकस्याननुगुणम् । तत्र हि नीरेफपाठे वृत्ताऽसङ्गप्रसङ्गात् ।",
    "padamanjari": " आकर्षेति । ठ्पुंसि संज्ञायां घः प्रायेणऽ इति अधिकरणे घः ॥",
    "kashika": "आकर्षशब्दाद् ष्थल् प्रत्ययो भवति चरति इत्येतस्मिन्नर्थे। ठको ऽपवादः। लकारः स्वरार्थः। षकारो ङीषर्थः। आकर्षेण चरति आकर्षिकः। आकर्षिकी। आकर्षः इति सुवर्णपरीक्षार्थो निकषोपलः उच्यते।",
    "kashika_nyaas": "   `लकारः स्वरार्थः` इति। लिति प्रत्ययात् पूर्वस्योदात्तत्वं यथा स्यात्। `षकारो ङीषर्थः` इति। <<षिद्गौरादिभ्यश्च>> [[4|1|41]]  इति ङीष् यथा स्यात्। `आकर्षिकी` इति। `स्वर्णपरीक्षार्थो निकषोपल उच्यते` इति। आकृष्यते स्वर्णमिति कृत्वा।",
    "sae": "",
    "mahabhashyam": "",
    "pradeep": "",
    "video": ""
}