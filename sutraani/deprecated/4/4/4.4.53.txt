{
    "i": "44053",
    "an": "पण्यम्$44051##तत्$44051##अस्य$44051",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वहतेष्ठक्$4$4$1##समर्थानां प्रथमाद्वा$4$1$82",
    "ss": "'तदस्य पण्यम्' (इति) किशरादिभ्यः ष्ठन् ",
    "sa": "'अस्य पण्यम्' अस्मिन् अर्थे किशरादिगणस्य प्रथमासमर्थशब्देभ्यः ष्ठन्-प्रत्ययः भवति । ",
    "sd": "'पण्य' इति पण् (व्यवहारे) धातोः 'यत्' प्रत्ययान्तरूपम् । व्यवहारम् कर्तुम् / क्रेतुम् योग्यम् तत् पण्यम् । <<तदस्य पण्यम्>> [[4|4|51]] इत्यत्र निर्दिष्टे 'पण्यम्' अस्मिन् अर्थे सर्वेभ्यः प्रातिपदिकेभ्यः औत्सर्गिकरूपेण ठक्-प्रत्यये प्राप्ते तं बाधित्वा किशरादिगणस्य शब्देभ्यः ष्ठन्-प्रत्ययः भवति । \n\nकिशरादिगणे सर्वे गन्धविशेषवाचिनः शब्दाः दीयन्ते । किशरादिगणः अयम् - \n\nकिशर, नरद, नलद, सुमङ्गल, तगर, गुग्गुलु, उशीर, हरिद्रा, हरिद्रायणी ।\n\nउदाहरणानि -\n1. किशराः पण्यमस्य सः किशरिकः । \n2. नरदाः पण्यमस्य सः नरदिकः ।\n3. सुमङ्गलाः पण्यमस्य सः सुमङ्गलिकः ।\n\n'ष्ठन्' प्रत्यये षकारः इत्संज्ञकः अस्ति, तस्य प्रयोजनम् - स्त्रीत्वे विवक्षिते <<षिद्गौरादिभ्यश्च>> [[4।1।41]] इत्यनेन ङीष्-प्रत्ययविधानम् । यथा -\nकिशराः पण्यमस्याः सा \n= किशर + ष्ठन् +ङीष्\n→ किशर + ठ + ई [इत्संज्ञालोपः]\n→ किशर + इक + ई [<<ठस्येकः>> [[7।3।50]] इति इक्-आदेशः]\n→ किशर् + इक + ई [<<यस्येति च>> [[6।4।148]] इति अकारलोपः]\n→ किशरिक + ई\n→ किशरिक् + ई  [<<यस्येति च>> [[6।4।148]] इति ईकारे परे अकारलोपः]\n→ किशरिकी \n                                   \n",
    "sk": " किसरं पण्यमस्य किसरिकः । षित्वान्ङीष् । किसरिकी । किसर, उशीर, नलद, इत्यादि । किसरादयः सर्वे सुगन्धिद्रव्यविशेषवाचिनः ॥",
    "lsk": "",
    "balamanorama": "<<किशरादिभ्यः ष्ठन्>> - किसरादिभ्यः ष्ठन् । तदस्य पण्यमित्येव ।ष्ठ॑न्निति च्छेदः । तदाह — षित्त्लान्ङीषिति ।",
    "tattvabodhini": "",
    "padamanjari": " किशरादयो गन्धविशेषवचनास्तद्वति वर्तन्ते, गन्धान्पिनष्टीति यथा ॥",
    "kashika": "किशर इत्येवमादिभ्यः ष्ठन् प्रत्ययो तदस्य पण्यम् इत्येतस्मिन् विषये। ठको ऽपवादः। किशरादयो गन्धविशेषवचनाः। किशराः पण्यमस्य किशरिकः। किशरिकी। निरदिकः। नरदिकी। किशर। नरद। नलद। सुमङ्गल। तगर। गुग्गुलु। उशीर। हरिद्रा। हरिद्रायणी। किशरादिः।",
    "kashika_nyaas": "   ",
    "sae": "",
    "mahabhashyam": "",
    "pradeep": "",
    "video": ""
}