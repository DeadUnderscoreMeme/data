{
    "i": "83019",
    "an": "व्योः$83018##भो-भगो-अघो-अपूर्वस्य$83017##अशि$83017",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108",
    "ss": "पदस्य अपूर्वयोः व्योः अशि शाकल्यस्य लोपः ",
    "sa": "पदान्ते विद्यमानस्य अवर्णात् परस्य वकार-यकारयोः अशि परे विकल्पेन लोपः भवति । ",
    "sd": "अकारात् / आकारात् परस्य वकारस्य यकारस्य च अश्-वर्णः अग्रे अस्ति चेत् वैकल्पिकः लोपः भवति ।  यथा -\n\n1) 'वने + इति' इति स्थिते -  \n--> वनय् + इति [<<एचोऽयवायावः>> [[6।1।78]] इति अय्-आदेशः]\n--> वन इति  [<<लोपः शाकल्यस्य>> [[8।3।19]] इति यकारस्य विकल्पेन लोपः]\nअत्र अग्रे <<आद् गुणः>> [[6।1।87]] इति गुणसन्धिः न भवति, यतः [<<लोपः शाकल्यस्य>> [[8।3।19]]  एतत् सूत्रम्     <<आद् गुणः>> [[6।1।87]]  इत्यस्य कृते असिद्धम् अस्ति । अतः <<लोपः शाकल्यस्य>> [[8।3।19]]   इत्यनेन कृतः यकारलोपः <<आद् गुणः>> [[6।1।87]]  इत्यनेन न दृश्यते ।\n  \n2) 'देव + जस् + गच्छन्ति' इति स्थिते -\n→ देवास् गच्छन्ति [<<प्रथमयोः पूर्वसवर्णः>> [[6|1|102]] इति पूर्वसवर्णदीर्घः आकारः]\n→ देवारुँ गच्छन्ति [<<ससजुषोः रूँ>> [[8|2|66]] इति पदान्तसकारस्य रुँत्वम् ]\n→ देवाय् गच्छन्ति [<<भोभगोअघोअपूर्वस्य योऽशि>> [[8|3|17]] इति रुँ-इत्यस्य य्-आदेशः]\n→ देवा गच्छन्ति  [<<लोपः शाकल्यस्य>> [[8|3|19]] इति विकल्पेन यकारलोपः]\n          \n3. 'द्वौ + अत्र' इति स्थिते\n--> द्वाव् + अत्र [<<एचोऽयवायावः>> [[6।1।78]] इति अव्-आदेशः] \n--> द्वा अत्र   [<<लोपः शाकल्यस्य>> [[8|3|19]] इति विकल्पेन वकारलोपः]\nअत्र अग्रे <<अकः सवर्णे दीर्घः>> [[6।1।101]] इति गुणसन्धिः न भवति, यतः [<<लोपः शाकल्यस्य>> [[8।3।19]]  एतत् सूत्रम्  <<अकः सवर्णे दीर्घः>> [[6।1।101]] इत्यस्य कृते असिद्धम् अस्ति । अतः <<लोपः शाकल्यस्य>> [[8।3।19]]   इत्यनेन कृतः यकारलोपः <<अकः सवर्णे दीर्घः>> [[6।1।101]]  इत्यनेन न दृश्यते ।\n\n\nज्ञातव्यम् - \n1. 'शाकल्यस्य' एतत् ग्रहणम् विकल्पार्थम् अस्ति । 'केवलं शाकल्यमुनेः मतेन भवति, पाणिनेः न' एषः अस्य अर्थः न  । यतः अष्टाध्याय्याम् अपि <<न धातुलोप आर्द्धधातुके>> [[1।1।4]] एतादृशेषु सूत्रेषु पाणिनिः अस्य सूत्रस्य प्रयोगं स्वयं करोति ।\n2. अयम् लोपः पदान्तयकारवकारस्यैव भवति । अपदान्तस्य न । यथा - \nहरि + ङे [चतुर्थ्यैकवचनस्य प्रत्ययः]\n--> हरे + ए [<<घेर्ङिति>> [[7।3।111]] इति गुणः]\n--> हरय् + ए [<<एचोऽयवायावः>> [[6।1।78]] इति अय्-आदेशः]\nअत्र हरय्-इत्यस्य यकारः पदान्ते नास्ति, अतः अस्य <<लोपः शाकल्यस्य>> [[8।3।19]] इति लोपः न भवति, केवलं वर्णमेलनं कृत्वा 'हरये' इति सिद्ध्यति ।\n3. अनेन सूत्रेण निर्दिष्टः लोपः लघु-उच्चारणस्य यकारस्य / वकारस्य  न भवति । अतः <<व्योर्लघुप्रयत्नतरः शाकटायनस्य>> [[8।3।18]] इत्यनेन लघु-उच्चारणः वर्णः क्रियते चेत् अस्य सूत्रस्य प्रसक्तिः नास्ति । यथा -          \n'देव + जस् + अत्र' इति स्थिते -\n→ देवास् अत्र [<<प्रथमयोः पूर्वसवर्णः>> [[6|1|102]] इति पूर्वसवर्णदीर्घः आकारः]\n→ देवारुँ अत्र [<<ससजुषोः रूँ>> [[8|2|66]] इति पदान्तसकारस्य रुँत्वम् ]\n→ देवाय् अत्र [<<भोभगोअघोअपूर्वस्य योऽशि>> [[8|3|17]] इति रुँ-इत्यस्य य्-आदेशः]\n→ देवाय् अत्र [<<व्योर्लघुप्रयत्नतरः शाकटायनस्य>> [[8|3|18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः] \n→ देवायत्र \n\n          ",
    "skn": "67",
    "mskn": "33",
    "sskn": "30",
    "lskn": "30",
    "plskn": "0",
    "lpn": "86",
    "sk": " अवर्णपूर्वयोः पदान्तयोर्यवयोर्वा लोपोऽशि परे ॥ पूर्वत्रासिद्धम् <{12}> इति लोपशास्त्रस्यासिद्धत्वान्न स्वरसन्धिः । हर एहि । हरयेहि । विष्ण इह । विष्णविह । श्रिया उद्यतः । श्रियायुद्यतः । गुरा उत्कः । गुरावुत्कः ॥ कानि सन्ति कौ स्तः इत्यत्रास्तेरल्लोपस्य स्थानिवत्त्वेन यणावादेशौ प्राप्तौ न पदान्ते <{51}>ति सूत्रेण पदान्तविधौ तन्निषेधान्न स्तः ॥",
    "lsk": "अवर्णपूर्वयोः पदान्तयोर्यवयोर्लोपो वाशि परे॥",
    "balamanorama": "<<लोपः शाकल्यस्य>> - हरे एहि, विष्णो इह, श्रियै उद्यतः, गुरौ उत्क इत्यत्र एचां क्रमेण अयवायावादेशेषु कृतेषु यकारवकारयोर्वैकल्पिकं लोपं विधत्ते — लोपः शाकल्यस्य । 'भो भगो' इत्यतोऽपूर्वस्येति, अशीति चानुवर्तते ।व्योर्लघुप्रयत्ने॑त्यतो व्योरित्यनुवर्तते । वकारयकारयोरित्यर्थः । अपूर्वस्येति च व्योरित्यस्य विशेषणम् । अवर्णः पूर्वो यस्मात्स अपूर्वः । अपूर्वस्य वस्य यस्य चेति प्रत्येकमन्वयाभिप्रायमेकवचनम् । पदस्येत्यधिकृतमवर्णपूर्वकाभ्यां यकारवकाराभ्यां विशेष्यते । विशेषणत्वाच्च व्योरिति तदन्तता लभ्यते । ततश्चाऽवर्णपूर्वो यो वकारो यकारश्च, तदन्तपदस्य लोपः स्यादशि परत इत्यर्थः । अलो ।ञन्त्यपरिभाषया तादृशपदान्तस्येति लभ्यते । शाकल्यग्रहणान्मतान्तरे न भवतीति गम्यते । ततश्च फलितमाह — अवर्णपूर्वयोरित्यादिना ।व्यो॑रित्यनुवृत्तवपि वर्णसमाम्नाये यकारस्य प्राथम्याद्यवयोरित्युक्तम् । न च शाकल्यवंश्यानामेव पुरुषाणामेतल्लोपानुसरणं नान्येषामिति पुरुषभेदेन व्यवस्थार्थमेव शाकल्यग्रहणं कुतो न स्यादिति वाच्यम्,न वेति विभाषे॑ति सूत्रभाष्येआचार्यदेशशीलने च तद्विषयते॑ति प्रस्तुत्यइको ह्यस्वोऽङ्यो गालवस्य ॑प्राचामवृद्ध#आ॑दित्यादौ गालवाद्याचार्यग्रहणं, प्राचामुदीचामित्यादिदेशविशेषग्रहणं च अविशेषेण विकल्पार्थमेव, नतु तत्तद्वंश्यतत्तद्देशभेदेन प्रयोगव्यवस्थार्थमिति सिद्धान्तितत्वात् । ननु हरे एहीत्यत्र अयादेशे यकारस्य लोपे सतिओमाङोश्चे॑ति पररूपं स्यात् । विष्णो-इह,श्रियै-उद्यतः, गुरौ-उत्क इत्यत्र अवायावादेशेषु वकारयकालोपे आद्गुण #इति गुणः स्यादित्यत आह — पूर्वत्रेति । वकारयकारयोर्लोपस्याऽसिद्धत्वेन ताभ्यां व्यवहिततया.ञच्परकत्वाऽभावादाशङ्कितोऽच्सन्धिर्न भवतीत्यर्थः । तदेवमिक्सन्धिरेच्सन्धिश्च निरूपितः । तदुभयत्रातिप्रसङ्गमाशङ्क्य समाधत्ते — कानीत्यादिना ।यद्यपि, तथापी॑त्यध्याहार्यम् । कानि सन्ति, कौ स्त इत्यत्र यद्यपि यणावादेशो प्राप्तौ तथापि न भवत इत्यन्वयः । नन्वत्र इकारौकारयोः सकारपरकत्वादच्परकत्वाऽभावात् कथं यणावोः प्राप्तिरित्यत आह — अस्तेरल्लोपस्य स्थानिवद्भावेनेति । अस्धातोरादादिकाल्लटिप्रथमपुरुषबहुवचनेसन्ती॑ति रूपम् । प्रथमपुरुषद्विवचने तु 'स्त' इति रूपम् । उभयत्रापि 'श्नसोरल्लोपः' इति धात्वादेरकारस्य लोप इति स्थितिः । तत्राऽल्लोपस्य स्थानिवत्त्वेनाऽच्त्वादिकारौकारयोरच्परकत्लाद्यणावादेशौ प्राप्नुत इत्यर्थः । न च स्थानिवदादेशो ऽनल्विधाविति स्थानिवद्भावोऽत्र न सम्भवति । अल्लोपस्य स्थानिभूतो योऽकारस्तं परं निमित्तत्वेनाश्रित्य प्रवर्तमानयोर्यणावादेशविध्योः स्थान्यलाश्रयत्वादिति वाच्यम्,अचः परस्मिन् पूर्वविधौ॑ इति स्थानिवद्भावोपपत्तेः । अल्लोपस्य क्ङिति परे विधीयमानस्य परनिमित्तकाजादेशतया तत्स्थानीभूतादकारात्पूर्वत्वेन दृष्टयोरिकारोकारयोर्यणावादेशविधौअचः परस्मि॑न्निति प्रवृत्तेरिति भावः ।",
    "tattvabodhini": "<<लोपः शाकल्यस्य>> - लोपः शाकल्यस्य । अवर्णपूर्वयोः किम् , दध्यत्र । मध्वत्र । अशि पर इति । एतच्चभोभगो॑ इति सूत्रादनुवर्तते । अशि किम्  । वृक्षव्यकरोति । अत्र लोपो मा भूत् । न चात्र टिलोपस्य स्थानिवद्भावेन निर्वाहः,पूर्वत्रासिद्धे न स्थानिव॑दित्यभ्युपगमात् । न चैवमपिहलि सर्वेषा॑मिति नित्यं लोपः स्यादिति शङ्क्यम् ; तत्रअशि॑ इत्यनुवर्त्त्य अशा हलो विशेषणात् ।लोपो व्योर्वली॑ति लोपस्तु न शङ्कनीय एव, (टिलोपस्य णिलोपस्य वा) स्थानिवत्त्वन्नेतिन पदान्ते॑ति सूत्र एवोक्तत्वात् । हर एहीति ।ओमाङोश्चे॑ति पररूपं प्राप्तम् । तन्निषेधादिति । नच स्थानिवत्त्वनिषेधेऽपिअसिद्धं बहिरङ्गमन्तरङ्गे॑ इत्यल्लोपस्याऽसिद्धत्वाद्यणावादेशौ स्त एवेति वाच्यम्, पदद्वयाश्रयत्वेन तयोरेव बहिरङ्गत्वात् ।नाजानन्तर्ये॑ इति निषेधाच्च ।",
    "padamanjari": " अवर्णपूर्वयोरिति । ओकारपूर्वस्य तूतरसूत्रेण तूतरसूत्रेण नित्यं लोपो विधास्यते । शाकल्यग्रहणं विकल्पार्थमिति । ननु लोपोऽप्युच्यते, लघुप्रयत्नतरोऽपि, तावुभौवचनाद्भविष्यतः; तत्किं विकल्पार्थेन शाकल्यग्रहणेन ? अत आह---तेनेति ॥",
    "kashika": "वकारयकारयोः पदान्तयोः अवर्णपूर्वयोः लोपो भवति शाकल्यस्य आचार्यस्य मतेन अशि परतः। क आस्ते कयास्ते। काक आस्ते, काकयास्ते। अस्मा उद्धर, अस्मायुद्धर। द्वा अत्र, द्वावत्र। असा आदित्यः, असावादित्यः। शाकल्यग्रहणं विभाषार्थम्। तेन यदा ऽपि लघुप्रयत्नतरो न भवति आदेशः, तदापि व्योः पक्षे श्रवणं भवति।",
    "kashika_nyaas": "   ओतः परयोव्र्योर्लोपो नित्यं वक्ष्यति। तस्मादवर्णपूर्वयोरयं विधिर्वज्ञायत इत्याह--`अवर्णपूर्वयोः` इत्यादि। `शाकल्यग्रहणं विभाषार्थम्` (इति)। ननु च शाकटायनस्य मतेन लघुप्रयत्नतरो विहितः। तत्रान्त रेणापि शाकल्यग्रहणं पाक्षिक एव विधिर्विज्ञास्यते; अन्यथा हि[`हि`--नास्ति कांउ।पाठे] लघुप्रयत्वविधानमनर्थकं स्यात्, तत्कशाकल्यग्रहणेन? इत्यत आह--`तेने` इत्यादि। असति हि शाकल्यग्रहणे विभाषार्थे लघुप्रयत्नतरेण मुक्ते नित्यो लोपः स्यात्, ततश्चालघुप्रयत्नतरयोर्व्योः पक्षे श्रवणं न स्यात्। शाकल्यग्रहणे तु सति लोपो विकल्प्यते। तेन तयोरपि पक्षे श्रवणं सिद्धं भवति। एवञ्च त्रीणि रूपाणि भवन्ति--एकं लघुप्रयत्नतरपक्षे, द्वितीयं लोपपक्षे, तृतीयं तूभयोरभावपक्षे॥",
    "sae": "An वकार/यकार which comes after and अकार and which is present at end of a  पद is removed when followed by a letter from अश् प्रत्याहार.\n",
    "mahabhashyam": "",
    "pradeep": "",
    "video": ""
}