{
    "i": "83018",
    "an": "भो-भगो-अघो-अपूर्वस्य$83017##अशि$83017",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108",
    "ss": "पदस्य व्योः अशि लघुप्रयत्नतरः शाकटायनस्य ",
    "sa": "शाकटायनस्य मतेन (इत्युक्ते विकल्पेन) पदान्त-वकार-यकारयोः स्थाने अशि-परे लघूच्चारणौ वकार-यकारौ भवतः । ",
    "sd": "सर्वप्रथमम् 'लघु-उच्चारणम्' इत्युक्ते किम् तत् पश्यामः । यस्य वर्णस्य स्पष्टरूपेण उच्चारणम् न भवति, तथा च यस्य वर्णस्य उच्चारणे स्थानस्य (तालु/कण्ठ/मूर्धा/दन्त/ओष्ठ - एतेषाम्) तथा करणस्य (जिह्वामूलम् /जिह्वामध्यम्/जिह्वाग्रः एतेषाम्) च       शैथिल्यम् (मन्द-प्रयत्नः) जायते, तादृशः वर्णः लघु-उच्चारणवर्णः नाम्ना ज्ञायते ।\n\nयदि पदान्तवकारात् / पदान्तयकारात् परः अश्-वर्णः आगच्छति, तर्हि  विकल्पेन तस्य वकारस्य लघु-उच्चारणः वकारः , यकारस्य च लघु-उच्चारणः यकारः भवति ।  \n\nयथा -\n1. 'भोस् देवाः' इति स्थिते - \n→ भोरुँ देवाः [<<ससजुषोः रूँ>> [[8|2|66]] इति पदान्तसकारस्य रुँत्वम् ]\n→ भोय् देवाः [<<भोभगोअघोअपूर्वस्य योऽशि>> [[8|3|17]] इति रुँ-इत्यस्य य्-आदेशः]\n→ भोय् देवाः [<<व्योर्लघुप्रयत्नतरः शाकटायनस्य>> [[8।3।18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]\n--> भोय्देवाः ।\nलघुप्रयत्नवर्णस्य अभावे तु <<ओतो गार्ग्यस्य>> [[8।3।20]] इत्यनेन यकारलोपं कृत्वा 'भो देवाः' इत्यपि सिद्ध्यति ।\n\n2.  'देव + जस् + गच्छन्ति' इति स्थिते -\n→ देवास् गच्छन्ति [<<प्रथमयोः पूर्वसवर्णः>> [[6|1|102]] इति पूर्वसवर्णदीर्घः आकारः]\n→ देवारुँ गच्छन्ति [<<ससजुषोः रूँ>> [[8|2|66]] इति पदान्तसकारस्य रुँत्वम् ]\n→ देवाय् गच्छन्ति [<<भोभगोअघोअपूर्वस्य योऽशि>> [[8|3|17]] इति रुँ-इत्यस्य य्-आदेशः]\n→ देवाय् गच्छन्ति [<<व्योर्लघुप्रयत्नतरः शाकटायनस्य>> [[8।3।18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]   \n→ देवा गच्छन्ति [<<हलि सर्वेषाम्>> [[8।3।22]] इति यकारलोपः]\n\n2.  'देव + जस् + अत्र' इति स्थिते -\n→ देवास् अत्र [<<प्रथमयोः पूर्वसवर्णः>> [[6|1|102]] इति पूर्वसवर्णदीर्घः आकारः]\n→ देवारुँ अत्र [<<ससजुषोः रूँ>> [[8|2|66]] इति पदान्तसकारस्य रुँत्वम् ]\n→ देवाय् अत्र [<<भोभगोअघोअपूर्वस्य योऽशि>> [[8|3|17]] इति रुँ-इत्यस्य य्-आदेशः]\n→ देवाय् अत्र [<<व्योर्लघुप्रयत्नतरः शाकटायनस्य>> [[8।3।18]] इत्यनेन विकल्पेन यकारस्य अश्-वर्णे परे लघु-प्रयत्नतरः यकारः]   \n→ देवायत्र \nलघुप्रयत्नवर्णस्य अभावे तु <<लोपः शाकल्यस्य  >> [[8।3।19]] इत्यनेन यकारलोपं कृत्वा 'भो देवाः' इत्यपि सिद्ध्यति ।\n   \nज्ञातव्यम् - \n1. <<ह्रस्वं लघु>> [[1।4।10]] अनेन सूत्रेण उक्तः 'लघु'-शब्दः सम्पूर्णरूपेण भिन्नः अस्ति, तस्य अनेन लघु-उच्चारणेन सह कोऽपि सम्बन्धः नास्ति ।\n2.  लघु-उच्चारणेन वर्णस्य उच्चारणकालावधिः लेखनप्रक्रिया वा  न भिद्यते, केवलं उच्चारणप्रक्रियायां भेदः जायते । \n",
    "skn": "168",
    "mskn": "123",
    "sskn": "0",
    "lskn": "0",
    "plskn": "0",
    "lpn": "85",
    "sk": " पदान्तयोर्वकारयकारयोर्लघूच्चारणौ वयौ वा स्तोऽशि परे । यस्योच्चारणे जिह्वाग्रोपाग्रमध्यमूलानां शैथिल्यं जायते स लघूच्चारणः ॥",
    "lsk": "",
    "balamanorama": "",
    "tattvabodhini": "<<व्योर्लघुप्रयत्नतरः शाकटायनस्य>> - व्योर्लघु । वकारयकारयोरिति । भोभगोअघोअपूर्वयोरित्यर्थः । लघुप्रयत्नतरः=लघूच्चारणतरः । स चान्तरतम्याद्वस्य वः;यस्य य इत्याह-वयाविति ।",
    "padamanjari": " अतिशयेन लघुप्रयत्नःउलघुप्रयत्नतरः । वर्णोच्चारणहेतुरात्मधर्मः उ प्रयत्नः । उदाहरणेष्वान्तर्यतो वकारस्य वकारः, यकारस्य यकारः । किं पुनरिदं लघुप्रयत्नतरत्वम् ? इत्याह---लघुप्रयत्नतरत्वमिति । स्थानमुताल्वादि, जिह्वाया अग्रोपाग्रमध्यमूलानिउकरणानि, प्रयत्नस्य लघुत्वे तानि शिथिलानिउलघूनि भवन्ति ॥",
    "kashika": "वकारयकारयोः भोभगोअघोअवर्णपूर्वयोः पदान्तयो लघुप्रयत्नतर आदेशो भवति अशि परतः शाकटायनस्य आचर्यस्य मतेन। भोयत्र, भो अत्र। भगोयत्र, भगो अत्र। अघोयत्र, अभो अत्र। कयास्ते, क आस्ते। अस्मायुद्धर, अस्मा उद्धर। असवादित्यः, असा आदित्यः। द्वावत्र, द्वा अत्र। द्ववानय, द्वा आनय। लघुप्रयत्नतरत्वम् उच्चारणे स्थानकरणशैथिल्यम्। स्थानं ताल्वादि। करणं जिह्वामूलादि। तयोरुच्चारणे शैथिल्यं मन्दप्रयत्नता।",
    "kashika_nyaas": "   `लघुप्रयत्नतरः` इति। प्रयत्नः प्रयतनम्। `यजयाच`  [[3|3|90]]  इत्यादिना नङ्। लघुः प्रयत्नो\tयस्य स लघुप्रयत्नः, अतिशयेन लघुप्रयत्नो लघुप्रयत्नतरः। किं पुनरिदं लघुप्रयत्नतरत्वम्, यद्योगाल्लघुप्रयत्नतरो भवतीत्याह--`लघुप्रयत्नतरत्वम्` इत्यादि। स्थानम्--ताल्वादि, करणम्--झ्वामूलादि, तयोरुच्चारणे शैथिल्यं लघुप्रयत्नतरत्वम्` इत्यादि। स्थानम्--ताल्वादि, करणम्--जिह्वामूलादि, तयोरुच्चारणे शैथिल्यं लधुप्रयत्नतरत्वम्। उदाहरमेष्वान्तरतम्याद्वकारस्य वकार एव भवति, यकारस्य यकार एव।शाकटायनग्रहणं पूजार्थम्। अनेन हि व्योर्लघुप्रयत्नतरत्वं विधीयते, उत्तरसूत्रेणापि लोपः; तत्रोभयोविधानसामथ्र्यादेव पक्षे विधिर्विज्ञास्यते॥",
    "sae": "According to शाकटायन, the पदान्त-वकार and  पदान्त-यकार, when followed by a letter from अश्-प्रत्याहार are converted respectively to  लघु-उच्चारण-वकार and लघु-उच्चारण-यकार.",
    "mahabhashyam": "",
    "pradeep": "",
    "video": ""
}