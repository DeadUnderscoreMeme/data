{
    "i": "83021",
    "an": "व्योः$83018##भो-भगो-अघो-अपूर्वस्य$83017##लोपः$83019##अशि$83017",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108",
    "ss": "अपूर्वस्य पदस्य य्वोः लोपः उञि",
    "sa": "अकारात् परस्य पदान्तयकारस्य पदान्तवकारस्य च उञ्-पदे परे लोपः भवति । ",
    "sd": "'उञ्' इति कश्चन निपातः चादिगणे निर्दिष्टः अस्ति । (चादिगणस्य आवली <<चादयोऽसत्वे>> [[1।4।57]] इत्यत्र दत्ता अस्ति ।]\r\nअस्मिन् शब्दे परे अकारात् परस्य पदान्तयकारस्य पदान्तवकारस्य च लोपः भवति । यथा - \r\n\r\n'तद् + सुँ + उञ् + एकाग्नि' इति स्थिते -\r\n→ तद् स् उ एकाग्नि [इत्संज्ञालोपः]\r\n→ त अ स्  उ एकाग्नि [<<त्यदादीनामः>> [[7।2।102]] इति दकारस्य अकारः]\r\n→ त स् उ एकाग्नि [<<अतो गुणे>> [[6।1।97]] इति पररूपः अकारः]\r\n→ स स् उ एकाग्नि [<<तदो सः सावनन्त्ययोः>> [[7।2।106]] इति तकारस्य सकारः]\r\n→ स रुँ उ एकाग्नि [<<ससजुषोः रुः>> [[8।2।66]] इति रुँत्वम्]\r\n→ स य् उ एकाग्नि [<<भोभगोअघोअपूर्वस्य योऽशि>> [[8।3।17]] इति यकारः]\r\n→ स उ एकाग्नि [<<लोपः शाकल्यस्य>> [[8।3।19]] इत्यनेन विकल्पेन यकारलोपे प्राप्ते <<उञि च पदे>> [[8।3।21]] इति  नित्यम् यकारलोपः]\r\n\r\nज्ञातव्यम् - \r\n1. अस्मिन् सूत्रे 'पदे' इति उक्तम् अस्ति, अतः यत्र उञ्-शब्दः पदत्वं न स्वीकरोति तत्र अस्य सूत्रस्य प्रयोगः न भवति । चादिगणस्थः 'उञ्' निपातः तु नित्यम् पदत्वं स्वीकरोति, परन्तु वेञ्-धातोः <<वचिस्वपियजादीनां किति>> [[6।1।15]] इत्यनेन सम्प्रसारणे कृते अन्यः कश्चन उञ्-शब्दः सिद्ध्यति । तस्य पदसंज्ञा न भवति, अतः तस्य अस्मिन् सू्त्रे ग्रहणम् न भवति । यथा -\r\nवेञ् (तन्तुसन्ताने)  + क्त [<<निष्ठा>> [[3।2।102]] इति क्त-प्रत्ययः]   \r\n→ उ ए ञ् + त [<<वचिस्वपियजादीनां किति>> [[6।1।15]] इति सम्प्रसारणम्]\r\n→ उ ञ् + त\r\n→ उत [ञकारस्य इत्संज्ञा, लोपः]\r\n\r\nअत्रापि उञ्-शब्दः अस्ति, परन्तु सः पदान्ते नास्ति । अतः 'तन्त्र + सुँ + उतम्' इत्यत्र <<ससजुषोः रुः>> [[8।2।66]] इति रुँत्वे कृते, <<भोभगोअघोअपूर्वस्य योऽशि>> [[8।3।17]] इति यत्वे कृते <<लोपः शाकल्यस्य>> [[8।3।19]] इत्यनेन केवलम्  विकल्पेन यकारलोपः भवति । अतः 'तन्त्रयुतम्  / तन्त्र उतम्' एते द्वे रूपे सिद्ध्यतः । \r\n\r\n2. परिभाषेन्दुशेखरे काचन परिभाषा अस्ति - <ऽलक्षणप्रतिपदोक्तयोः प्रतिपदोक्तस्यैव ग्रहणम्ऽ> । इत्युक्ते, यत्र सूत्रे निर्दिष्टः   कश्चन शब्दः प्रातिपदिकरूपेण अपि अस्ति, तथा केनचित् विधिना अपि जायते, तर्हि तस्य सूत्रस्य अर्थज्ञाने प्रातिपदिक-स्वरूपस्यैव  ग्रहणम् करणीयम् , विधिनिर्मितस्य स्वरूपस्य न  । यथा, अस्मिन् सूत्रे उञ्-शब्दः निपातरूपेण स्वीक्रियते चेत् प्रातिपदिकम् अस्ति, तथा वेञ्-धायोः सम्प्रसारणरूपेण अपि जायते । अतः अस्याम् स्थितौ अस्मिन् सूत्रे केवलं प्रातिपदिकस्वरूपस्य उञ्-निपातस्यैव ग्रहणम् करणीयम् । एतदेव 'पदे' इति शब्देन अपि निर्दिष्टम् अस्ति । (यद्यपि अनया परिभाषया अस्मिन् सूत्रे 'पद'शब्दः अनावश्यकः अस्ति इति भासते, तथापि एतत् स्मर्तव्यम् यत् अष्टाध्याय्याः निर्माणम् परिभाषेन्दुशेखरात् पूर्वम् कृतम् अस्ति ।)       \r\n",
    "skn": "170",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " अवर्णपूर्वयोः पदान्तयोर्यवयोर्लोप उञि पदे । स उ एकाग्निः । पदे किम् । तन्त्रयुतम् । वेञः संप्रसारणे रूपम् । यदि तु प्रतिपदोक्तो निपात उञिति ग्रहीष्यते तर्ह्युत्तरार्थं पदग्रहणम् ॥",
    "lsk": "",
    "balamanorama": "<<उञि च पदे>> - उञि च पदे । अपूर्वस्येति, पदस्येति, व्योरिति लोप इति चानुवर्तते । तदाह — अवर्णेति । स उ एकाग्निरिति । 'उ' इति निपातः । सस् उ इति स्थिते सस्य रुः, भोभगो इत्यपूर्वत्वाद्यत्वम् । लोपश्शाकल्यस्येति विकल्पनिवृत्त्यर्थमिदम् । वकारोदाहरणं तुअसा उ एकाग्नि॑रिति वृत्तिः । पदे किमिति । उञः पदत्वाऽव्यभिचारात्पदे इति तद्विशेषणस्य किं प्रयोजनमिति प्रश्नः । तन्त्रयुतमिति । तन्त्रे-उतमिति विग्रहः । अयादेशः । अत्र यकारस्य लोपनिवृत्त्यर्थं पदग्रहणमिति भावः । नन्वत्र उञ्परकत्वाऽभावादेव लोपनिवृत्तिसम्भवात्पदग्रहणं व्यर्थमेवेत्यत आह — वेञ, इति । 'वेञ् तन्तुसन्ताने' इत्यतः क्तप्रत्यये, 'वचिस्वपियजादीनाम्' इति वकारस्य संप्रसारणे उकारे, पूर्वरूपे, उतमिति रूपम् । अत्र उञ्परकत्वे ।ञपि तस्य उञः पदत्वाऽभावात्तस्मिन् परे यस्य लोपो न भवतीत्यर्थः । ननु स उ एकाग्निरित्यत्र उञ् प्रतिपदोक्तः, चादौ पठितत्वात् । उतमित्यत्र तु उञ् लाक्षणिकः , संप्रसारणादिविधिनिष्पन्नत्वात् । ततश्चलक्षणप्रतिपदोक्तयोः प्रतिपदोक्तस्यैव ग्रहण॑मिति परिभाषया चादिपठितस्यैव उञोऽत्र ग्रहणं भविष्यति । नतु उतमित्यत्र उञोऽपि । अतः पदग्रहणं व्यर्थमेवेत्यत आह-यदीति । उत्ररार्थमिति । ङमो ह्यस्वादचीत्यर्थमित्यर्थः । एतच्चात्रैव भाष्ये स्पष्टम् । ",
    "tattvabodhini": "<<उञि च पदे>> - उत्तरार्थं पदग्रहणमिति । वस्तुतस्तूत्तरत्रापि नोपयुज्यते,पदस्ये॑त्यनुवृत्त्यैव निर्वाहात् ।उञि च पदे॑ इत्यतःपदे॑ इत्यनुवर्त्त्यअजादेः पदस्ये॑ति व्याख्यानात् ।परमदण्डिनावित्यादौ ङमुण्ने॑ति प्राचो व्याख्यानस्यङमो ह्स्वादची॑ति सूत्रे मनोरमायां निरस्तत्वाच्च । ननुहलि सर्वेषा॑मित्यत्रपदे॑ग्रहणानुवृत्तौहलादौ पदे॑ इति व्याख्यानलाभाद्वृक्षव्भ्यां वृक्षव्भिरित्यत्र वस्य नित्यं लोपो न भवति, किं तुलोपः शाक्ल्यस्ये॑ति वैकल्पिक एव लोपैत्यस्तिपदे॑-ग्रहणस्य प्रयोजनमिति चेन्मैवं; हलि सर्वेषा॑मित्यत्र वस्याऽननुवर्तितत्वात् । किंचमाभ्यां॑माभि॑रित्यत्र भ्यामादौ परतो यस्य विकल्पेनैव भवन्मते लोपः स्यात्, तत्रहलि सर्वेषा॑मित्यस्याऽप्रवृत्तेः । न चेष्टापत्तिः, भाष्यकारैर्दण्डिनेत्यत्र ङमुङ्वारणायङमो ह्यस्वादची॑त्यत्रानुवृत्त्यर्थं पदग्रहणमित्युक्तत्वात् । न च तदेव प्रयोजनमस्त्विति वाच्यं,ह्यस्वात्परो यो ङम् तदन्तं यत्पदं तस्मात्परस्याचो नित्यं ङमु॑डिति व्याख्यानेनदण्डिने॑त्यत्र प्रसक्तयभावात् ।",
    "padamanjari": " भूतपूर्वेण ञकारेणेति । भूलोदाहरणेऽपि भूतपूर्वेणैव ञकारेणोञिति प्रतिपतिः; अनुबन्धस्य प्रयोगेऽसमवायात् । उतरार्थमिति । ठ्ङ्मो ह्रस्वादच्छि ङ्मुण्नित्यम्ऽ इत्येष विधिरजादौ पदे यथा स्यात्, इद मा भूत् - दण्डिनेति । नैतदस्ति प्रयोजनम्; ठ्पदस्यऽ इति वर्तते । इह तर्हि परमदण्डिना, अत्र हि सुबन्तस्य समास इति पदत्वमस्ति ? नास्ति; उक्तं हि ठुतरपदत्वे चापदादिविधौऽ इति । तदेतत्पदग्रहणं तिष्ठतु तावत् । अयमपि नित्यार्थो योगः ॥",
    "kashika": "अवर्णपूर्वयोः व्योः पदान्तयोर् लोपो भवति उञि च पदे परतः। स उ एकविंशवर्तनिः। स उ एकाग्निः। पदे इति किम्? तन्त्र उतम्, तन्त्रयुतम्। वेञः सम्प्रसारणे कृते उञिति भूतपूर्वेण ञकारेण शक्यते प्रतिपत्तुम् इति। अथ उञित्येवं रूपो निपातः प्रतिपदोक्तो ऽस्ति? तदा लाक्षणिकत्वाद् वेञादेशस्य ग्रहणम् इह न अस्ति, उत्तरार्थं पदग्रहणं क्रियते।",
    "kashika_nyaas": "   `लोपः शाकल्यस्य`  [[8|3|19]]  इति सिद्धे नियमार्थम् -उञि पद एव, नान्यत्रेति। `अवर्ञपूर्वयोः` इति। ओकारपूर्वस्य वकारस्यासम्भवाद्यकारस्य पूर्वेणैव सिद्धत्वादवर्णपूर्वयोरेवायं लोपो विज्ञायत इत्यवर्णपूर्वयोरित्युक्तम्। `स उ` इति। तच्छब्त्? सुः, त्यदाद्यत्वम्, `तदोः सः सावनन्त्ययोः`  [[7|2|106]]  इति सः, रुत्वाम्, तस्य यकारः, तस्यानेन लोपः। `तन्त्रयुतम्` इति। `तन्त्रे` इत्येतस्य सप्तम्यन्तस्य उतशब्दे निष्ठान्ते परतोऽयादेशः। ननु च `उञि` [`उञ्` -कांउ।पाठः] इत्युच्यते, न चायमुञ्, ञकाराभावात्? तत्किमेतन्निवृत्त्यर्थेन पदग्रहणेन? इत्यत आह -`वेञः सम्प्रसारणे` इत्यादि। सम्प्रसारणं तु `वचिस्वपि`  [[6|1|15]]  इत्यादिना। एवं तावदुञो निपातस्य प्रतिपदोक्तस्यास्तित्वमनपेक्ष्य पदग्रहणप्रयोजनं दर्शितम्। यदा तु तस्यास्तित्वमपेक्ष्यते, तदा प्रयोजनान्तरं दर्शयितुमाह -`उत्तरार्थम्` इति। `ङमो ह्यस्वादचि ङमुण्? नित्यम्`  [[8|3|32]]  इत्येष विधिरजादौ पदे यथा स्यात्, इह मा भूत् -परमदण्डिनेति। यद्युत्तरार्थम्, तत्रैव कस्मान्न कृतम्, कः पुनरेवं सिति लाभः? स्वरितत्वं न प्रतिज्ञायत इत्येष लाभः। इहापि क्रियमाणे लक्षणप्रतिपदोक्तपरिभाषा (व्या।प।3) नाश्रयणीया भवतीति समानम्। चकारोऽवर्णपूर्वस्यानुकर्वणार्थः; क्षन्यथा ह्रोतोऽनन्तरत्वात्? ततः परस्य यकारस्य लोपो विज्ञायेत? नैतदस्ति; एवं हि विज्ञायमाने निरर्थकमेवेदं सूत्रं स्यात्, पूर्वेणैव सिद्धत्वात्। नानर्थकम्, नियमार्थत्वात् -उङि पद एव यथा स्यात् -भो उ पदश्यतीति। असति ह्रस्मिन्नियमार्थे भो युतम्, भगो युतमित्यत्रापि नित्यो लोपः स्यात्। यदि तु निपातस्येदमुञो ग्रहणम्, तदा नियमार्थस्य व्यावत्र्यत्वं नास्तीति पूर्वापेक्षया चकारः समुच्चयार्थो द्रष्टवप्यः।उञीति ञकारोऽसन्देहार्थः। असति हि तस्मिन्? सप्तम्या औ इति निर्देशः स्यात्। ततश्च किमयमुकारस्य निर्देशः? उत्तेकारस्येति? सन्देहः स्यात्। ननु च क्रियमाणेऽपि तस्मिन्? किमुञीति निपातस्य ग्रहणम्? आहोस्विदुकारादारभ्य झभञ्` (मा।सू।8) इति ञकारस्येति सन्देहः स्यादेव? नैवम्; इदं तावद्भवान्? प्रष्टव्यः -किमुञिति प्रत्याहरे येऽन्तर्गता हलस्तेष्वेव नित्यो लोपः? उतान्येष्वपीति? किमत्र वक्तव्यम् -`अन्येष्वपि` इति? तथा हि वक्ष्यति -`हलि सर्वेषाम्`  [[8|3|22]]  इति। एवं तर्हि यद्यत्र प्रत्याहारग्रहणभिमतं स्यात्? `एऔच्` (मा।सू।4) इति चकारेण प्रत्याहरं गृह्णीयात् -उचि च पद इति। हल्यपि `हलि सर्वेषाम्` इत्यनेन भविष्यतीति। तत्राप्ययमर्थः -सन्देहः परिह्मतो भवति। अथ वा यद्यत्रोकारादीनामुञा प्रगत्याहरग्रहणभिमतं स्याद्धलीति लकारेण प्रत्याहरं गृहीत्वैकमेवेमं योगं कुर्यात् -`उलि च पदे सर्वेषाम्` इति। न हि योगविभागस्य किञ्चित्? प्रयोजनं पश्यामः। तस्मान्नात्रोकारादीनां प्रत्याहारग्रहणमिष्टम्। ततश्चोञो निपातस्यैव ग्रहणमित्यसन्दिग्धमेतत्॥",
    "sae": "A पदान्तयकार and a पदान्तवकार coming after an अकार is deleted when followed by the पद उञ्.",
    "mahabhashyam": " उञ्ञि च पदे पद इति किमर्थम्?॥ तन्त्रे उतं, तन्त्रयुतं, तन्त्र उतम्॥ ॥ पद इति शक्यमवक्तुम्(2)॥ पदे इति शक्यमवक्तुम्(3)। कस्मान्न भवति-तन्त्रे उक्तं तन्त्रयुत तन्त्र उतमिति(3)?॥ लक्षणप्रतिपदोक्तयोः प्रतिपदोक्तस्यैवेति॥ उत्तरार्थं तर्हि पदग्रहणं कर्तव्यं-ङमो ह्रस्वादचि ङमुण्नित्यमित्यपदे मा भूत्-दण्डिना शकटिना॥ उञ्ञि च पदे॥ ",
    "pradeep": "",
    "video": ""
}
