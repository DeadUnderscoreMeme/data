{
    "i": "83017",
    "an": "रोः$83016",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108",
    "ss": "भो-भगो-अघो-अपूर्वस्य पदस्य रोः अशि यः",
    "sa": "भो-भगो-अघो एतेषाम् परस्य तथा पदान्ते विद्यमानस्य अवर्णात् परस्य रुँ इत्यस्य अश्-वर्णे परे यकारादेशः भवति ।",
    "sd": "सूत्रार्थात् पूर्वम् बिन्दुद्वयं ज्ञातव्यम् - \n1.  भोस्, भगोस्, अघोस् - एते त्रयः निपाताः सन्ति । <<चादयोऽसत्वे>> [[1।4।57]] इत्यनेन निर्दिष्टः यः चादिगणः, सः आकृतिगणः अस्ति, अतः यद्यपि एतेषां शब्दानाम् तत्र उल्लेखः नास्ति, तथापि एते शब्दाः पण्डितैः चादिगणे समाविश्यन्ते ।\n2. 'अश्' इति कश्चन प्रत्याहारः । अस्मिन् प्रत्याहारे सर्वे स्वराः तथा मृदुव्यञ्जनानि समाविश्यन्ते ।\n       \nअतः अस्य सूत्रस्य अर्थः अयम् - भोस्, भगोस्, अघोस् एतेषां शब्दानाम्  सकारस्य <<ससजुषोः रुँः>> [[8।2।66]] इत्यनेन रुत्वे कृते तस्मात् अनन्तरम् अश्-वर्णः आगच्छति चेत् तस्य रुँ इत्यस्य यकारादेशः भवति । तथैव, पदान्त-अकारात् / पदान्त-आकारात्   परस्य रुँ-इत्यस्य अपि अश्-वर्णे परे यकारादेशः भवति ।\n\nउदाहरणानि -\n1. 'भोस् देवाः' इति स्थिते - \n→ भोरुँ देवाः [<<ससजुषोः रुँः>> [[8।2।66]] इति पदान्तसकारस्य रुँत्वम् ]\n→ भोय् देवाः [<<भोभगोअघोअपूर्वस्य योऽशि>> [[8।3।17]] इति रुँ-इत्यस्य य्-आदेशः]\n→ भो देवाः [<<ओतो गार्ग्यस्य>> [[8।3।20]] इति यकारलोपः]\n\n2. 'भगोस् मनुष्याः' इति स्थिते - \n→ भगोरुँ मनुष्याः  [<<ससजुषोः रुँः>> [[8।2।66]] इति पदान्तसकारस्य रुँत्वम् ]\n→ भगोय् मनुष्याः  [<<भोभगोअघोअपूर्वस्य योऽशि>> [[8।3।17]] इति रुँ-इत्यस्य य्-आदेशः]\n→ भगो मनुष्याः  [<<ओतो गार्ग्यस्य>> [[8।3।20]] इति यकारलोपः]\n\n3. 'अघोस् राक्षसाः' इति स्थिते - \n→ अघोरुँ राक्षसाः  [<<ससजुषोः रुँः>> [[8।2।66]] इति पदान्तसकारस्य रुँत्वम् ]\n→ अघोय् राक्षसाः  [<<भोभगोअघोअपूर्वस्य योऽशि>> [[8।3।17]] इति रुँ-इत्यस्य य्-आदेशः]\n→ अघो राक्षसाः  [<<ओतो गार्ग्यस्य>> [[8।3।20]] इति यकारलोपः]\n\n4. 'देव + जस् + गच्छन्ति'  इति स्थिते -\n→ देवास् गच्छन्ति [<<प्रथमयोः पूर्वसवर्णः>> [[6।1।102]] इति पूर्वसवर्णदीर्घः आकारः]\n→ देवारुँ  गच्छन्ति [<<ससजुषोः रुँः>> [[8।2।66]] इति पदान्तसकारस्य रुँत्वम् ]\n→ देवाय्  गच्छन्ति [<<भोभगोअघोअपूर्वस्य योऽशि>> [[8।3।17]] इति रुँ-इत्यस्य य्-आदेशः]\n→ देवा गच्छन्ति  [<<लोपः शाकल्यस्य>> [[8।3।19]] इति यकारलोपः]\n             \n5. 'राम + सुँ + आसीत्' इति स्थिते -\n→ राम रुँ आसीत् [<<ससजुषोः रुँः>> [[8।2।66]] इति पदान्तसकारस्य रुँत्वम् ]\n→ रामय् आसीत् [<<भोभगोअघोअपूर्वस्य योऽशि>> [[8।3।17]] इति रुँ-इत्यस्य य्-आदेशः]\n→ राम आसीत् [<<लोपः शाकल्यस्य>> [[8।3।19]] इति यकारलोपः] \n\nज्ञातव्यम्  -\n1. अनेन सूत्रेण उक्तः यकारादेशः रुँ-इत्यस्यैव भवति, केवलरेफस्य न । यथा - पुनर् + गच्छति = पुनर्गच्छति ।\n2. उपरिनिर्दिष्टाभिः प्रक्रियाभिः प्रायः एतत् स्पष्टं भवेत् यत् यद्यपि अस्य सन्धेः नाम  'विसर्गलोप' इति सामान्यरूपेण दत्तम् अस्ति, तथापि अत्र विसर्गस्य निर्माणमेव न भवति । विसर्गस्य निर्माणम् <<खरवसानयोर्विसर्जनीयः>> [[8।3।15]] इत्यनेन खरि परे / अवसाने परे एव भवति । अत्र अग्रे अश्-वर्णः अस्ति, अतः अत्र रुँ-इत्यस्य यकारादेशः भवति, विसर्गः न ।\n3. <<अतो रोरप्लुतादप्लुते>> [[6।1।113]] इत्यनेन  अकारात् परस्य रुँ-इत्यस्य अकारे परे उकारादेशः उच्यते । तथा च,  \n<<हशि च>> [[6।1।114]] इत्यनेन अकारात् परस्य रुँ-वर्णस्य हश्-वर्णे परे अपि उकारादेशः उच्यते । एते द्वे सूत्रे यद्यपि सपादसप्ताध्याय्याम् स्तः, तथापि <<भोभगोअघोअपूर्वस्य योऽशि>> [[8।3।17]] इत्यस्य अपवादरूपेण एते द्वे सूत्रे कार्यं कुरुतः इति दीक्षितः सिद्धान्तकौमुद्याम् वदति । <<भोभगोअघोअपूर्वस्य योऽशि>> [[8।3।17]] एतत् सूत्रम् एतयोः द्वयोः सूत्रयोः सिद्धम् अस्ति इति आशयः ।\n4. अस्मिन् सूत्रे 'भगोस् + अघोस्' इत्यत्र तथा 'अघोस् + अपूर्वस्य'   वस्तुतः <<एङः पदान्तादति>> [[6।1।109]] इत्यनेन पूर्वसवर्णादेशं कृत्वा 'भगोऽघोऽपूर्वस्य' इति भवेत् । परन्तु सूत्रे 'भगोअघोअपूर्वस्य' इति उक्तम् अस्ति । अयम् आर्षप्रयोगः अस्ति इति मन्यते । (आर्षप्रयोगः इत्युक्ते ऋषिभिः कृतः सः प्रयोगः यः यद्यपि व्याकरणसम्मतः नास्ति तथापि तादृशः एव स्वीक्रियते।)\n5. अस्मिन् सूत्रे अशि-ग्रहणम् स्थानिवद्भावेन विसर्गस्य यकारादेशः मा भूत् इति स्पष्टीकर्तुम् क्रियते । यथा - \nदेवा  + जस् + सन्ति इत्यत्र -\n→ देवास् + सन्ति  [<<प्रथमयोः पूर्वसवर्णः>> [[6।1।102]] इति पूर्वसवर्णदीर्घः आकारः]\n→ देवारुँ + सन्ति [<<ससजुषोः रूँ>> [[8।2।66]] इति पदान्तसकारस्य रुँत्वम् ]\n→ देवाः सन्ति [<<खरवसानयोर्विसर्जनीयः>> [[8।3।15]] इति विसर्गः]\nइति स्थिते <<स्थानिवदादेशोऽनल्विधौ>> [[1।1।56]] इत्यनेन विसर्गस्य स्थानिवद्वभावेन 'रुँ'त्वे प्राप्ते <<भोभगोअघोअपूर्वस्य योऽशि>> [[8।3।17]] इति यकारादेशः मा भूत्, एतत् स्पष्टीक्तुम् अत्र (खर्-प्रत्याहारस्य विरुद्धः) 'अश्' स्वीकृतः अस्ति ।\n",
    "skn": "167",
    "mskn": "122",
    "sskn": "88",
    "lskn": "107",
    "plskn": "45",
    "lpn": "84",
    "sk": " एतत्पूर्वस्य रोर्यादेशः स्यादशि परे । असन्धिः सौत्रः ॥ लोपः शाकल्यस्य <{670}> । देवा इह । देवायिह । अशि किम् । देवाः सन्ति । यद्यपीह यत्वस्यासिद्धत्वाद्विसर्गो लभ्यते तथापि विसर्गस्य स्थानिवद्भावेन रुत्वाद्यत्वं स्यात् । नह्ययमल्विधिः । रोरिति समुदायरूपाश्रयणात् । भोस् भगोस् अघोस् इति सकारान्ता निपाताः । तेषां रोर्यत्वे कृते ॥",
    "lsk": "एतत्पूर्वस्य रोर्यादेशोऽशि। देवा इह, देवायिह। भोस् भगोस् अघोस् इति सान्ता निपाताः। तेषां रोर्यत्वे कृते॥",
    "balamanorama": "<<भोभगोऽघोऽपूर्वस्य योऽशि>> - भोभगो ।रोस्सुपी॑त्यतोरो॑रि त्यनुवर्तते । भो भगो अघो अ इत्येषां द्वन्द्वः । एतो पूर्वे यस्मादिति बहुव्रीहिः । पूर्वशब्दश्च प्रत्येकं संबध्यते — भोपूर्वकस्य भगोपूर्वकस्य अघोपूर्वकस्य अकारपूर्वकस्य च रोरिति । तदाह — एतत्पूर्वकस्येति । अत्र सूत्रे भगो अघो इत्यत्र, अघो अपूर्वस्येत्यत्र च एङः पदान्तादतीति पूर्वरूपमाशङ्क्याह — असन्धिरिति । सन्ध्यभावः सूत्रप्रयुक्त इत्यर्थः ।कृतलब्धे॑त्यण् । देवाय् इह इति स्थिते सस्य रुः । तस्य अश्परकत्वाभावाद्यत्वं न । किन्तु विसर्गः ।विसर्जनीयस्य सः॑ । नन्विह अश्ग्रहणं व्यर्थम् । नच देवार् — सन्तीति स्थिते रेफस्य यत्वव्यावृत्त्यर्थं तदिति वाच्यं यत्वस्याऽसिद्धतया विसर्गे सति सत्वे देवास्सन्तीति सिद्धेरिति शङ्कते — यद्यपीति । परिहरति-तथापीति । अस्तु यत्वस्यासिद्धत्वाद्रेफस्य विसर्गः, तथापि तस्य स्थानिवद्भावेन रुत्वाद्यत्वं दुर्वारम् । अतोऽश्ग्रहणमावश्यकमिति भावः । ननु यत्वविधौ विसर्गस्य स्थानिवद्भावेन कथं रुत्वम् । अनल्विधाविति निषेधात् । विसर्गस्थानिभूतं रेफमाश्रित्य प्रवर्तमानस्य यत्वविधेः स्थान्यलाश्रयत्वादित्यत आह — न ह्रमल्विधिरिति । कुत इत्यत आह — रोरिति समुदायरूपाश्रयणादिति । यद्यपि यत्वविधिर्विसर्गस्थानिभूतं रेफमाश्रयति, तथापि नाऽल्विधिः । ह्यस्वत्वादिरूपवर्णमात्रवृत्तिधर्मपुरस्कारेण स्थान्यलाश्रयत्वस्य तत्र विवक्षितत्वात् । प्रकृते च यत्वविधी रुत्वेनैव रेफमाश्रयति नतु रेफत्वेन, तथा सति प्रातरत्रेत्यादावतिव्याप्तेः । रुत्वं च रेफोकारसमुदायधर्मो न तु रेफमात्रवृत्ति । अतो यत्वविधिर्विसर्गस्थानिभूतं न रेफं वर्णमात्रवृत्तिधर्मपुरस्कारेणाश्रयतीति नाल्विधिः । अतो यत्वे कर्तव्ये विसर्गस्य स्थानिवद्भावेन रुत्वाद्यत्वं स्यात् । अतोऽशीति परनिमित्तमाश्रितमिति भावः । निपाता इति । चादेराकृतिगणत्वादिति भावः । रोर्यत्वे कृत इति ।भोभगोअघो इत्यनेने॑ति शेषः । 'भोय्-अच्युत' इति स्थितेलोपश्शाकल्यस्ये॑ति न भवति, यकारस्य अपूर्वकत्वाऽभावात् ।",
    "tattvabodhini": "<<भोभगोऽघोऽपूर्वस्य योऽशि>> - भोभगो । असन्धिः सौत्र इति । सूत्रे कृतः सौत्रः ।कृतलब्धे॑त्यण् । भगोअघोशब्दयोरोकारस्याऽकारस्य च पूर्वरूपं सौत्रत्वान्नेत्यर्थः । यदि तु भोस्भगोसघोसिति सान्तं रान्तं वाऽनुकृत्य-॒भो॑ इत्यादीनां त्रयाणाम्अलोऽन्त्यस्ये॑त्यन्त्यस्य यः स्यात्, अपूर्वस्य रो॒श्चे॑ति व्याख्यायेत, तर्हि असन्धिन्र्याय्य #एवेति बोध्यम् । ननु रोरुकारस्यानुबन्धत्वाद्रेफमात्रं विसर्गस्यस्थानि, तथा चअनल्विधौ॑ इति स्थानिवद्भावो न स्यादित्याशङ्क्याह-नह्रयमिति । अथाअग्र॒ही॑दित्यत्रग्रहोऽलिटी॑ति दीर्घस्य स्थानिवद्भावेन इट्त्वादिट् ईटीति प्रवर्तते एवमिहापि विसर्गस्य रुत्वाद्यत्वं प्रवर्तेतेति भावः । यद्यपिरोरी॑त्यतोर॑ इत्यनुवर्त्त्यरोर्यो रोफस्तस्य यादेश॑ इति व्याख्याने अयमल्विधिरेव, तथापि उत्तरार्थं कर्तव्यमशिग्रहणंर॑इत्यस्यानुवृत्तिक्लेशवारणार्थमिहैव कृतम् । निपाता इति ।भोभगो-॑ इति सूत्रे निर्दिष्टाश्चादेराकृतिगणत्वात्तत्र बोध्याः । यदि तुविभाषा भवद्भगवदघवतामोच्चावस्ये॑ति वार्तिकेनएषां रुः स्यादवस्योकारो वा संबुद्धौ॑ इत्यर्थकेन निष्पन्ना एव भोःशब्दादयो गृह्रेरन्, तदा पुँल्लिङ्गैकवचनमात्रेभ#ओ हरे॑ इत्यादिसिद्धावपिभो हरिहरौ॑,भो विद्वद्वृन्द,॑भोगङ्गे॑ इत्यादि न सिद्ध्येत् । तस्मा॒द्विभाषा भव॑दिति वार्तिकं नावश्यमाश्रयणीयमिति भावः । मनोरमायां तु-॒भाष्यस्वरसरीत्या तुविभाषे॑ति वार्तिकमारब्धव्यमेवे॑त्युक्तम् । तथाहिहे भवन् इतिवत्हे भो॑ इति प्रयोगस्यापीष्टत्वात् । तस्य च वार्तिकारम्भ एव सिद्धेः ।स्युः पाट्प्याडङ्गहैहेभोः॑ इत्यमरोक्तानां तु संबोधनार्थानां निपातानां सह प्रयोगाऽयोगात् । किंचअत्र भवान्हरिः॑तत्र भवान्,ततो भवान्, इतिवत्तत्र भो इत्याद्यपि वार्त्तिके सत्येव सिध्यति,इतराभ्योऽपि दृश्यन्ते॑ इति सर्वविभक्त्यन्तात्रतसोर्भवदादियोग॑एवेष्टत्वात् । किंच आमत्रितत्वे पदात्परस्याष्टमिकनिघातः,आमत्रितं पूर्वमविद्यामानव॑दित्यविद्यमानद्भावश्चेत्यादि सिध्यति नान्यथा ।भो हरिहरा॑वित्यादिसिद्धयेभो॑ #इति निरातोऽप्यवश्याभ्युपगन्तव्यः । यदि तु भगोअघो इति निपातावपि प्रामाणिकौ, तर्हि स्तां नाम, वार्त्तिकं तूक्तप्रयोजनाय स्वीकर्तव्यमेवेति दिक् । स्यादेतत्-निपातानामब्युपगमे यत्वविधौ त एव गृह्रेरन् प्रतिपदोक्तत्वान्न तु संबुद्धयन्ताः, लाक्षणिकत्वादिति चेन्मैवम् ।स्वरितेनाधिकारः॑ इत्यत्राधिकः कारोऽधिकार इति व्याख्यानमाश्रित्य लक्ष्यानुरोधेन स्वरितत्वमाश्रित्योभयग्रहणात् । लक्षणप्रतिपदोक्तपरिभाषाया अनित्यत्वाच्च । अनित्यत्वे लिङ्गं तु॒भुवश्च महाव्याह्मतेः॑इति सूत्रे महाव्याह्मतिग्रहणं,यावत्पुरे॑ति सूत्रे निपातग्रहणं च । न चैवं लाक्षणिकानामपि ग्रहणेविभोरिदं॑,-सुप्रभा गौर्यस्य स सुप्रभगुः, तस्य-॒सुप्रभगोरिदं,रघो॑रिदमित्यत्रापि यत्वापत्तिरिति वाच्यम्, परस्परसाहचर्येण निपातानां वार्तिकोक्तानां च ग्रहणेऽप्यन्योषामग्रहणात् । साहचर्यं त्वेषां संबोधनार्थे इति बोध्यम् ।भो॑ इत्यादीनां त्रयाणामलोऽन्त्यस्य यः स्यादिति व्याख्याने त्वर्थवद्ग्रहणपरिभाषया नातिप्रसङ्गः । न चअजहत्साव्र्था वृत्ति॑रिति पक्षे विभोरिदं॒॑प्रभोरिद॑मित्यत्रभो॑रित्येकदेशस्य अर्थोऽस्तीति शङ्क्यम्,जहत्स्वार्था वृत्ति॑रिति मुख्यपक्षे तदभावादिति दिक् ।",
    "padamanjari": " अश्ग्रहणमनर्थकमन्यत्राभावात्, अशोऽन्यः खर्भवति, तत्र च ठ्पूर्वत्रासिद्धम्ऽ इति यत्वस्यासिद्धत्वाद्विसर्जनीयेन भाव्यम्, कृते विसर्जनीये स्थानिवद्भावाद् रुग्रहणे ग्रहणात् स्यात्प्रसङ्ग इति चेत् ? न; अल्स्थानिकत्वात् । अत्र हि रोर्यो रेफस्य विसर्जनीयस्य स्थानी, न पुना रुरेव । किञ्च - यत्वस्याप्यस्य रोर्यो रेफः स एव स्थानी, न पुना रुरेव । तस्मादल्विधित्वादपि नास्ति स्थानिवद्भावः । संहिताधिकाराच्चावसाने यत्वं न भविष्यति, तस्मादश्ग्रहणमनर्थकम् ? इत्यत आह - अश्ग्रहणमुतरार्थमिति । एतदेव व्यनक्ति - हलि सर्वेषामिति । वृक्षवयतेरप्रत्यय इति । स पुनर्विच, न क्विप् । क्विपि हि एकदेशविकृतस्यानन्यत्वाद्वयति ग्रहणेन ग्रहणाद्वकारस्य सम्प्रसारणं स्यात् । ठ्लोपो व्योर्वलिऽ इति वलोपः । स्थानिवत्वं च णेरत्र क्वौ लुप्तत्वान्न विद्यते । विचि तु णिलोपस्य स्थानिवद्भावाद्वलोपो नास्ति । सम्प्रसारणस्य त्वप्रसङ्ग एव । ठ्हलि सर्वेषाम्ऽ इत्यनेन तु लोपे कर्तव्ये ठ्पूर्वत्रासिद्धे न स्थानिवत्ऽ इति स्थानिवत्वनिषेधाद् वलोपः स्यादिति विशेष्यते । अथ ककारे परतः ठ्लोपो व्योःऽ इति वलोपः कस्मान्न भवति, णिलोपस्य स्थानिवद्भावए नास्ति, पदान्तविधौ प्रतिषेधात्, वकारस्य पदान्तत्वात् ? नैष दोषः; भावसाधनस्त्वत्र विधिशब्दः, ततश्च पदान्ते विधीयमाने स्थानिवत्वनिषेधः । न च लोपः पदान्तः; तस्याभावरूपत्वात् । अथेति । यदि ठ्हलि सर्वेषाम्ऽ इत्यत्राश्ग्रहणस्य प्रयोजनम्, तत्रैवं वक्तव्यम् - ठ्हशिऽ इति, तत्किं हल्ग्रहणं कृत्वाऽश्ग्रहणेन तद्विशेष्यत इति प्रश्नार्थः । एवकारो भिन्नक्रमः, तत्र हश्ग्रहणमेव कस्मान्न कृतमिति । उतरार्थमिति । यदि तत्र हश्ग्रहणÄ क्रियते, ठ्मोऽनुस्वारःऽ इत्यत्र पुनर्हल्ग्रहणं कर्तव्यम् । हल्मात्रे यथा स्यादिति । सर्वथोभाभ्यां ग्रहणाभ्यां न मुच्यामहे इति भावः । तथाप्यत्राश्ग्रहणानुरोधे प्रयोजनं वक्तव्यम् ? तदाह - व्योर्लघुप्रयत्नतर इति ॥",
    "kashika": "भोर् भगोरघोरित्येवं पूर्वस्य अवर्णपूर्वस्य च रोः रेफस्य यकारादेशो भवति अशि परतः। भो अत्र। भगो अत्र। अघो अत्र। अभो ददाति। भगो ददाति। अघो ददाति। अपूर्वस्य क आस्ते, कयास्ते। ब्राह्मणा ददति। पुरुषा ददति। भोभगोअघोअपूर्वस्य इति किम्? अग्निरत्र। वायुरत्र। अश्ग्रहणं किम्? वृक्षः। प्लक्षः। न एतदस्ति, संहितायाम् इत्यनुवर्तते। तर्हि अश्ग्रहणम् उत्तरार्थम्। हलि सर्वेषाम् [[8|3|22]] इत्ययं लोपः अशि हलि यथा स्यात्, इह मा भूत्, वृक्षं वृश्चति इति वृक्षवृट्, तमाचष्टे यः स वृक्षवयति, वृक्षवयतेरप्रत्ययः वृक्षव् करोति। अथ तत्र एव अश्ग्रहणं कस्मान् न कृतम्? उत्तरार्थम्, मो ऽनुस्वारः [[8|3|23]] इति हल्मात्रे यथा स्यात्। व्योर् लघुप्रत्यत्नतरः शाकटायनस्य [[8|3|18]], लोपः शाकल्यस्य [[8|3|19]] इत्येतच् च वृक्षव् करोति इत्यत्र मा भूतित्यश्ग्रहणम्। रोः इत्येव, प्रातरत्र। पुनरत्र।",
    "kashika_nyaas": "   `भो अत्र` इत्यादौ `ओतो गाग्र्यस्य`  [[8|3|20]]  इति नित्यो यलोपः। गाग्र्यग्रहणं तत्र पूजार्थम्। `भो ददाति` इत्यादावपि `हलि सर्वेषाम्`  [[8|3|22]]  इति नित्य एव यलोपः। अथाश्ग्रहणं किमर्थम्, यावताऽशोऽम्यः खर्यो भवति तत्र खरवसानयोर्विसर्गेण भवितव्यम्, कृते विसर्णनीये तस्य स्थानिवद्भावाद्रुग्रहणेन ग्रहणे सति स्यादिति चेत्? न; ज्ञापकात्। यदयम्? `अत्रानुनासिकः पूर्वस्य तु धा`  [[8|3|2]]  इत्यत्र विसर्जनीययकारमकृत्वा निर्देशं करोति तज्ज्ञापयति -विसर्जनीयस्य खरि यकारो न भवति। अवसाने तर्हि स्यादिति चेत्? न; `संहितायाम्`  [[8|2|108]]  इत्यधिकारात्। तस्मादन्तरेणाप्यआचनमश्येण भवति, इत्यत आह -`अदग्रहणमुत्तरार्थम्` इति। `हलि सर्वेषाम्`  [[8|3|22]]  इत्यादिना तामेवोत्तरार्थतां दर्शयति। `दृक्षवृट्` इति। `ओव्रश्चू छेदने` (धातुपाठः-1292), क्विप्, ग्रह्रादिना  [[6|1|16]]  सम्प्रसारणम्, `स्कोः संयोगाद्योरन्ते च`  [[8|2|29]]  इति सकारलोपः, चकारस्य व्रश्चादिना  [[8|2|36]]  चकारः, तस्य जश्त्वेन डकारः, तस्यापि चत्र्वम् -टकारः, वृक्षवृट्, तमाचष्ट इति णिच्, `णाविष्ठवत्? प्रातिपदिकस्य` (धा।813) इतीष्ठवद्भाः, `टेः`  [[6|4|155]]  इति टिलोपः, वृक्षवयतेण्र्यन्तात्क्विप्, `णेरनिटि`  [[6|4|51]]  इति णिलोपः। `वृक्षव्? करोति` इति। अत्राश्ग्रहणाद्वकरस्य ककारे परतो लोपो न भवति। अत एवाश्घ्रहणात्? `लोपो व्योर्वलि`  [[6|1|64]]  इति लोपो न भवत्येव। अन्यथादग्रहणमनर्थकं स्यात्। यद्युत्तरार्थमश्ग्रहणं स्यात्? तर्हि तत्रैव कत्र्तव्यम्, एवं ह्रनुवृत्त्यर्थ स्वरितत्वं न कत्र्तव्यं भवतीत्यभिप्रायेणाह -`अथ` इत्यादि। `उत्तरार्थम्` इति। `हलि सर्वेषाम्`  [[8|3|22]]  इत्यस्मात्? सूत्रादुत्तरसूत्रेऽर्थः प्रयोजनं यस्य तत्? तथोक्तम्। `मोऽनुस्वारः`  [[8|3|23]]  इत्यादिना तदेवोत्तरार्थत्वं स्पष्टीकरोति। यदि हि `हलि सर्वेषाम्`  [[8|3|22]]  इत्यत्राश्ग्रहणं क्रियेत, ततः `मोऽनुस्वारः`  [[8|3|23]]  इत्यत्र यथा हल्ग्रहणस्यानुवृत्तिः, तथाश्ग्रहणस्यापि स्यात्। ततश्चाश्येव हलि मोऽनुस्वारः स्यात्, न हल्मात्रे। यदा तु तत्राश्ग्रहणं न क्रियते, तदोत्तरत्र हल्मात्रेऽनुस्वारः सिध्यति। पुनरुत्तरार्थतामश्ग्रहणस्य दर्शयति -`व्योर्लधुप्रत्यत्नतरः` इत्यादि। गतार्थम्॥",
    "sae": "A रुँ which comes after भो/भगो/अघो or which comes after पदान्त अवर्ण is converted to यकार when followed by a letter from अश् प्रत्याहार.",
    "mahabhashyam": " भोभगोअघोअपूर्वस्य योऽशि। ।। अश्ग्रहणमनर्थकमन्यत्राऽभावात्।। अश्ग्रहणमनर्थकम्। किं कारणम्?।। अन्यत्राऽभावात्। न ह्यन्यत्र रुरस्त्यन्यदतोऽशः।। ननु चायमस्ति-छन्दःसु पयःस्विति।। किं पुनः कारणं सुकारपर एवोदाह्रियते न पुनरयं वृक्षस्तत्र प्लक्षस्तत्रेति(1)?।। अस्त्यत्र विशेषः-विसर्जनीये कृते न भविष्यति।. इहापि तर्हि विसर्जनीये कृते न भविष्यति-छन्दःसु पयः-स्विति।। स्थानिवद्भावात्प्राप्नोति।। ननु चेहापि स्थानिवद्भावात् प्राप्नोतिवृक्षस्तत्र प्लक्षस्तत्रेति।। अनल्विधौ स्थानिवद्भावः।। अथाऽयमल्विधिः स्याच्छक्यमश्ग्रहणमवक्तुम्?।। बाढं शक्यम्।। अल्विधिस्तर्हि भविष्यति।। कथम्?।। इदमस्ति रो रीति। ततो वक्ष्यामि-खरवसानयोर्विसर्जनीय-रः। ततो रोः सुपि। विसर्जनीयो रःथ्द्य;त्येव।। उत्तरार्थं तर्ह्यश्ग्रहणं कर्तव्यं,-हलि सर्वेषां,-हल्यशीति यथा स्यादिह मा भूत्-वृक्षवयतेरप्रत्ययो-वृक्षव्करोति।। भोभगोअघो।। ",
    "pradeep": "",
    "video": ""
}
