{
    "i": "83016",
    "an": "विसर्जनीयः$83015",
    "ad": "पदस्य$8$1$16##पूर्वत्रासिद्धम्$8$2$1##संहितायाम्$8$2$108",
    "ss": "पदस्य रुः सुपि विसर्जनीयः संहितायाम्",
    "sa": "पदान्तस्य रुँ-वर्णस्य एव सप्तमीबहुवचनस्य सुप्-प्रत्यये परे विसर्गः भवति, न अन्यस्य रेफस्य ।",
    "sd": "<<खरवसानयोर्विसर्जनीयः>> [[8।3।15]] इत्यनेन रेफस्य खरि अवसाने च विसर्गे प्राप्ते वर्तमानसूत्रेण तस्य नियमः उच्यते - यदि अग्रे स्थितः खर्-वर्णः सप्तमीबहुवचनस्य सुप्-प्रत्ययस्य खर्-वर्णः अस्ति, तर्हि केवलं रुँ-इत्यस्यैव विसर्गादेशः भवति, केवलरेफस्य न ।\n\nयथा - 'पयस्' शब्दस्य सप्तमीबहुवचस्य रूपम् एवं सिद्ध्यति -\n\nपयस् + सुप्  [सप्तमीबहुवचनस्य प्रत्ययः]\n→ पयरुँ + सु [<<स्वादिष्वसर्वनामस्थाने>> [[1।4।17]] इत्यनेन पयस्-शब्दस्य पदसंज्ञा भवति । अतः <<ससजुषो रुँः>> [[8।2।66]] इत्यनेन पदान्तसकारस्य रुत्वं भवति ।]\n→ पयर् + सु [उकारस्य <<उपदेशेऽजनुनासिक इत्>> [[1|3|2]] इति इत्संज्ञा, <<तस्य लोपः>> [[1|3|9]] इति लोपः]\n→ पयः + सु [रुँ-इत्यस्य सुप्-प्रत्यये परे <<रोः सुपि>> [[8।3।16]] इति विसर्गः]\n→ पयःसु, पयस्सु [<<वा शरि>> [[8।3।36]] इति विकल्पेन सत्वम्]\n\nयदि सुप्-प्रत्ययात् पूर्वः उपस्थितः रेफः रुँ-इत्यस्मात् निर्मितः नास्ति, तर्हि तस्य विसर्गादेशः न भवति । यथा, गिर्-शब्दस्य सप्तमीबहुवचनस्य  प्रक्रिया इयम् -\n\nगिर् + सुप् [सप्तमीबहुवचनस्य प्रत्ययः]\n→ गिर् + सुप् [<<खरवसानयोर्विसर्जनीयः>> [[8।3।15]] इत्यनेन विसर्गे प्राप्ते, <<रोः सुपि>> [[8।3।16]] इत्यनेन निषिध्यते, यतः अत्र रेफः रुँ-इत्यस्मात् निर्मितः नास्ति ।]\n→ गीर् + सु [<<र्वोरुपधाया दीर्घ इकः>> [[8।2।76]] इति इकारस्य दीर्घः]   \n→ गीर्षु [<<आदेशप्रत्यययोः>> [[8।3।59]] इति षत्वम्]\n    \n",
    "sk": " सप्तमीबहुवचने परे रोरेव विसर्जनीयो नान्यरेफस्य । षत्वम् । षस्य द्वित्वे प्राप्ते ॥",
    "lsk": "रोरेव विसर्गः सुपि। षत्वम्। षस्य द्वित्वे प्राप्ते॥",
    "balamanorama": "<<रोः सुपि>> - रोः सुपि ।खरीत्यनुवृत्तेः सप्तमीबहुवचनमेवात्र सुप् ।खरवसानयो॑रित्येव सिद्धे नियमार्थ एवैष विधिरित्याह — रोरेवेति । विपरीतनियमस्तु न,हलोऽनन्तराः संयोगः॑ इति निर्देशात् । षत्वमिति ।आदेश प्रत्यययो॑रित्यनेने॑ति शेषः । रेफस्य इण्त्वेन ततः परत्वादिति भावः । षस्य द्वित्व इति ।अचो रहाभ्या॑मित्यनेने॑ति शेषः ।",
    "tattvabodhini": "<<रोः सुपि>> - रोः सुपि ।सुपि॑ति न प्रत्याहारः,खरी॑त्यनुवृत्तेः । तेनपराभ्या॑मित्यादौ विध्यर्थमेतन्न भवति ।खरवसानयो॑रित्येव सिद्धेऽयमारम्भो नियमार्थ इत्याह — रोरेवेति ।रोः सुप्येव विसर्जनीयः॑इति विपरीतनियमस्त्विह न भवति,हलोऽनन्तराः संयोगः॑इत्यादिनिर्देशात् ।",
    "padamanjari": " पयः स्विति । यत्र सकारद्वयं पठ।ल्ते तत्र ठ्वा शिरऽ इति विसर्जनीयस्य वा सकारः । सर्पिः ष्विति । यत्र विसर्जनीयः पठ।ल्ते तत्र ठ्नुम्विसर्जनीयशर्व्यवायेऽपिऽ इति प्रत्ययसकारस्य षत्वम् । षकारद्वयपाठे तु पूर्ववद्धिसर्जनीयस्य सत्वम्, परस्य पूर्ववदेव षत्वम्, पूर्वस्य ष्टुअत्वम् । सप्तमीबहुवचनं गृह्यत इति । न प्रत्याहारः; ठ्खरिऽ इत्यनुवृतेः, न हि सप्तमीबहुवचनादन्यः सुप् खरादिरस्ति । तेन पयोभ्यामित्यादौ विध्यर्थं न भवति, किं तर्हि ? नियमार्थम्, यदाहसिद्धे सत्यारम्भो नियमार्थ इति । रोरेव सुपीति । विपरीतस्तु नियमो न भवति - रोः सुप्येवेति; ठ्हलोऽनन्तराः संयोगःऽ इत्यादिनिर्देशात् ॥",
    "kashika": "रु इत्यस्य रेफस्य सुपि परतो विसर्जनीयादेशो भवति। पयःसु। सर्पिःषु। यशःसु। सुपि इति सप्तमीबहुवचनं गृह्यते। सिद्धे सत्यारम्भो नियमार्थः, रोरेव सुपि विसर्जनीयादेशः, न अन्यस्य। गीर्षु धूर्षु।",
    "kashika_nyaas": "   `पयःसु, यशःसु` इति। क्वचित्? सकारद्वयं पठते। तत्र `वा शरि`  [[8|3|36]]  इति विसर्जनीयस्य सकारः। `सर्पिःषु` इति। यत्र विसर्जनीयः पठते तत्र `नुम्विसर्जनीयशव्र्यवायेऽपि`  [[8|3|58]]  इति प्रत्ययसकारस्य षत्वम्। यत्र सर्पिष्ष्विति षकारद्वयं पठते, तत्र पूर्ववदेव विसर्जनीयस्य सकारे कृते पूर्ववदेव प्रत्ययसकारस्य वत्वम्, पूर्वस्य ष्टुत्वम्?  [[8|4|40]] । सुपीति प्रत्याहारग्रहणशङ्कानिरासायाह -`सुपि` इत्यादि। एतच्च `खरि` इत्यनुवर्तनाल्लभ्यते, न हि सप्तमीबहुवचनदन्यः सुप्? क्षरादिरस्ति। मा भूत्; खरीत्यनुवृत्तेः। सप्तम्याः पकारेण प्रत्याहारग्रहणं कस्मान्न भवतीति? सम्भवति [`न सम्भवति -कांउ।पाठ] तत्र खरादिः सुप्। यदि स्यात्? किञ्च स्यात्? अगीःकः, अधःक इत्यत्र नियमाद्विसर्जनीयो न स्यात्। तस्माद्व्याख्यानमेव शरणम्। किमर्थं पुनरिदम्, यावता ननु सिद्धः पूर्वेणैव विसर्जनीयः? इत्याह -`सिद्धे सति` इत्यादि। विपरीतनियमो नाशङ्कनीयः, `किमः क्षेपे`  [[5|4|70]]  इत्यादौ विसर्जनीयनिर्देशात्। `गीर्णु`, धूर्षु` इति। `र्थोरुपधायाः`  [[8|2|76]]  इत्यादिना दीर्घः॥",
    "sae": "In presence of the सुप् प्रत्यय of सप्तमी-बहुवचन, a पदान्त र्-वर्ण is converted to a विसर्ग only if that र् is generated from रुँ, and not otherwise. ",
    "mahabhashyam": " रोः सुपि किमर्थमिदमुच्यते न खरवसानयोर्विसर्जनीय इत्येव सिद्धम्?॥ नियमार्थोऽयमारम्भः(1)॥ नियमार्थोऽयमारम्भः(1) ठरोरेव सुपि नान्यस्य सुपि॥ क्व मा भूत्?॥ गीर्षु धूर्षु॥ रोः सुपि। ",
    "pradeep": "",
    "video": "",
    "lsk_chapter": "8"
}