{
    "i": "84025",
    "an": "अन्तः$84024##अदेशे$84024##रषाभ्याम्$84001",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "अन्तर् रषाभ्याम् अयनं नः णः अदेशे",
    "sa": "'अन्तर्' शब्दात् परः विद्यमानस्य 'अयन' शब्दस्य नकारस्य णकारादेशः विधीयते । परन्तु निर्मितेन शब्देन देशस्य नाम्नः निर्देशः कर्तव्यः अस्ति चेत् एतादृशम् णत्वं न भवति । ",
    "sd": "'अन्तर्' इति शब्दः <<अन्तरपरिग्रहे>> [[1|4|65]] इत्यनेन सूत्रेण गतिसंज्ञकः भवति । अस्य शब्दस्य उत्तरपदरूपेण 'अयन' इति शब्दः विद्यते चेत् वर्तमानसूत्रेण तस्य नकारस्य णकारादेशः भवति  । परन्तु यदि निर्मितेन शब्देन  देशस्य निर्देशः कर्तव्यः अस्ति, तर्हि एतादृशः णकारादेशः न विधीयते ।\n\nयथा -\n1. अन्तः अयनम् = अन्तरयणम् ।  The act of going inside. अत्र <<कुगतिप्रादयः>> [[2।2।18]] इति तत्पुरुषसमासः भवति ।    \n2. अन्तः ईयते अस्मिन् देशे = अन्तरयनः देशः । अत्र देशस्य निर्देशः कृतः अस्ति अतः अत्र णत्वं न विधीयते । अत्र इण् धातोः <<करणाधिकरणयोश्च>> [[3।3।117]] इत्यनेन ल्युट्-प्रत्ययं कृत्वा अग्रे बहुव्रीहिसमासं कृत्वा 'अन्तरयन' शब्दः सिद्ध्यति । \n          \nस्मर्तव्यम् - \n1. 'अयन' इति शब्दः 'इण् गतौ' (अथवा 'अय्' गतौ)  धातोः ल्युट्-प्रत्ययं कृत्वा सिद्ध्यति । \n2.  वस्तुतः <<अन्तरपरिग्रहे>> [[1।4।65]]  इत्यत्र वार्त्तिककारः <!अन्तःशब्दस्य अङ्किविधिणत्वेषु उपसर्गसंज्ञा वक्तव्या!> इति वार्त्तिकं पाठयति । अस्य वार्त्तिकस्य (वर्तमानसन्दर्भे) आशयः अयम् - यत्र णत्वविधिः कर्तव्यः अस्ति, तत्र अन्तर्-शब्दस्य उपसर्गसंज्ञा भवति । अस्यां स्थितौ 'अन्तर् + अयन' इत्यत्र  वस्तुतः <<कृत्यचः>> [[8।4।29]] इत्यनेनैव णत्वं भवितुम् अर्हति । परन्तु तादृशं क्रियते चेत् देशस्य सन्दर्भे अपि णत्वं प्रसज्येत - यत् न इष्यते । अतएव वर्तमानसूत्रमाचार्येण पृथक् रूपेण  निर्मितम् अस्ति । अतः 'अन्तरयनो देशः' इत्यत्र णत्वं न भवति । \n",
    "skn": "3295",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " अयनस्य णोन्तः शब्दात्परस्य । अन्तरयणम् । अदेश इत्येव । अन्तरयनो देशः ॥",
    "lsk": "",
    "balamanorama": "",
    "tattvabodhini": "",
    "padamanjari": " अन्तरयणमिति । अयेः, इणो वा ल्युटि रूपम् । ठ्कृत्यचःऽ इति सिद्धे इदमपि देशप्रतिषेधार्थं वचनम् ॥",
    "kashika": "अन्तरदेशे इति वर्तते। अयननकारस्य च अन्तःशब्दादुत्तरस्य णकारादेशो भवति अदेशाभिधाने। अन्तरयणं वर्तते। अन्तरयणं शोभनम्। अदेशे इत्येव, अन्तरयनो देशः।",
    "kashika_nyaas": "   `अयनम्` इति। अयतेः, इणो वा ल्युटि रूपम्। `कृत्यचः`  [[8|4|28]]  इत्यनेनैव सिद्धेऽदेशप्रतिविधानार्थ वचनम्। चकारेणादेशग्रहणमुपसर्गग्रहणं चानुकृष्यते। तेषामुत्तरत्रानुवृत्तिनिरासार्थम्॥",
    "sae": "The नकार of अयन is converted to णकार when this word follows the word 'अन्तर्'.  But this णत्व does not happen if the resultant word indicates the name of a place. ",
    "mahabhashyam": "",
    "pradeep": "",
    "video": ""
}