{
    "i": "84050",
    "an": "द्वे$84046##न$84048",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "त्रिप्रभृतिषु यरः द्वे न - शाकटायनस्य",
    "sa": "शाकटायनस्य मतेन त्रयाणाम् वर्णानाम्  संयोगे यर्-वर्णस्य द्वित्वम् न भवति । ",
    "sd": "अष्टाध्याय्याम् यर्-वर्णस्य <<अचो रहाभ्यां द्वे>> [[8|4|46]] तथा <<अनचि च>> [[8|4|47]] इत्यनेन द्वित्वम् पाठितम् अस्ति । एतयोः सूत्रयोः निर्दिष्टं द्वित्वम् शाकटायनस्य मतेन त्रयाणाम् वर्णानाम्  संयोगे न भवति ।       \n\nयथा - 'इन्द्र' अस्मिन् शब्दे 'न् + द् + र्' अयं संयोगः अस्ति । अत्र <<अनचि च>> [[8।4।47]] इत्यनेन नकारस्य वैकल्पिकं द्वित्वम् प्राप्ते अनेन सूत्रेण शाकटायनस्य मतेन तत् निषिध्यते ।\n                 \nअस्मिन् सूत्रे 'शाकटायनस्य' शब्देन शाकटायनमुनेः निर्देशः कृतः अस्ति । सूत्रपाठे पाणिनिः यत्र यत्र अन्यस्य आचार्यस्य नाम स्वीकृत्य किञ्चन कार्यम् वदति, तत्र प्रायः तत् कार्यम् वैकल्पिकम् अस्ति इति सः विज्ञापयति । अतः यद्यपि अत्र शाकटायनस्य मतेन द्वित्वनिषेधः भवति, तथापि अयं द्वित्वनिषेधः विकल्पेन भवति इति ज्ञातव्यम् । इत्युक्ते, त्रयाणाम् वर्णानाम् संयोगे अपि  <<अनचि च>> [[8।4।47]] इत्यनेन वैकल्पिकं द्वित्वम् भवत्येव । अतः वस्तुतः अस्य सूत्रस्य प्रयोजनमेव नास्ति । ",
    "skn": "56",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " त्र्यादिषु संयुक्तेषु वा द्वित्वम् । इन्न्द्रः । इन्द्रः । राष्ष्ट्रम् । राष्ट्रम् ॥",
    "lsk": "",
    "balamanorama": "<<त्रिप्रभृतिषु शाकटायनस्य>> - त्रिप्रभृतिषु शाकटायनस्य । त्रिचतुरादिषु हल्षु संयुक्तेषु #आद्यस्याऽचः परस्य यरो द्वित्वं शाकटायनमते । मतान्तरे तु नेत्यर्थः । इन्द्र इति नकारस्य द्वित्वविकल्पः । राष्ट्रमित्यत्र षकारस्य द्वित्वविकल्पः ।",
    "tattvabodhini": "",
    "padamanjari": " इन्द्र इत्यादौ नकारदकारयोर्द्विर्वचनाभावः । भ्राष्ट्रमिति । ठ्दीर्घादाचार्याणाम्ऽ इत्यस्यासिद्धत्वात् । त्रिप्रभृतिष्वयमेव प्रतिषेधो भवतीति मन्यते ॥",
    "kashika": "त्रिप्रभृतिषु वर्णेषु संयुक्तेषु शाकटायनस्य मतेन द्वित्वं न भवति। इन्द्रः। चन्द्रः। उष्ट्रः। राष्ट्रम्। भ्राष्ट्रम्।",
    "kashika_nyaas": "   `इन्द्रः` इत्यादौ `अनचि च`  [[8|4|46]]  इति प्राप्तिः। `इन्द्रः, चन्द्रः, मन्द्रः` इति। `इदि परर्मआर्ये` (धातुपाठः-63), `चदि आह्लादे`[आह्लादे दीप्तौ च -धातुपाठः-] (धातुपाठः-68) `मदि स्तुतिमोददस्यप्नकान्तिगतिषु` (धातुपाठः-13)। `स्फायितञ्चि` (द।उ।8।31) इत्यादिना रक्प्रत्ययः। `राष्ट्रः, भ्राष्ट्रः` [राष्ट्रम्, भ्राष्ट्रम् -काशिका] इति। `राजृ भ्राजृ दीप्तौ` [टु भ्राजृ दीप्तौ -धातुपाठः-] (धातुपाठः-822,823)। `सर्वधातुभ्यः ष्ट्रन्? (द।उ।8।79) प्रत्ययः। व्राचादिसूत्रेण  [[8|2|36]]  षत्वम्। शाकटायनग्रहणं पूजार्थम्। नित्य एवायं विधिः। अन्ययोत्तरसूत्रेणैव सिद्धत्वादस्यारम्भो निरर्थकः स्यात्॥",
    "sae": "According to शाकटायन, when three letters are joined using a संयोग, द्वित्वम् does not happen.",
    "mahabhashyam": "",
    "pradeep": "",
    "video": ""
}
