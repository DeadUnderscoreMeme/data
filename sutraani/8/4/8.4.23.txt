{
    "i": "84023",
    "an": "उपसर्गात्$84014##हन्तेः$84022##अत्पूर्वस्य$84022##रषाभ्याम्$84001",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "रषाभ्याम्  उपसर्गात् हन्तेः अत्पूर्वस्य  नः वमोः वा णः",
    "sa": "रेफयुक्त-उपसर्गात् परस्य हन्-धातोः नकारस्य  वकारादौ मकारादौ प्रत्यये परे  विकल्पेन णत्वं भवति ।",
    "sd": "रेफयुक्त-उपसर्गात् परस्य हन्-धातोः नकारस्य कदा णत्वं भवति अस्मिन् विषये <<हन्तेरत्पूर्वस्य>> [[8।4।22]] इत्यत्र नियमः उक्तः अस्ति, तस्य नियमस्य विकल्पः वर्तमानसूत्रेण दीयते ।  \nयदि रेफयुक्तात् उपसर्गात् परः हन्-धातुः प्रयुज्यते (यथा - प्र + हन्, परा + हन् आदयः), तर्हि तस्य नकारस्य तदा एव णत्वं भवति यदा नकारात् पूर्वम् ह्रस्वः अकारः विद्यते - इति <<हन्तेरत्पूर्वस्य>> [[8।4।22]] इत्यनेन एतत् स्पष्टीक्रियते । परन्तु यदि  अग्रे वकारादिः उत मकारादिः प्रत्ययः विधीयते , तर्हि  एतादृशं णत्वम् विकल्पेनैव भवति - इति अस्य सूत्रस्य आशयः । \n\nयथा, 'प्र + हन्' धातोः लट्लकारस्य उत्तमपुरुषद्विवचनस्य रूपसिद्धौ   'प्र + हन् + वः' इति स्थिते <<हन्तेरत्पूर्वस्य>> [[8।4।22]] इत्यनेन विहितं णत्वम् वर्तमानसूत्रसामर्थ्यात् विकल्पेन भवति, यतः अग्रे वकारादिः प्रत्ययः अस्ति । अतः, अत्र णत्वं कृत्वा 'प्रहण्वः',  तथा च विना णत्वं 'प्रहन्वः'   - उभयथा रूपाणि सिद्ध्यन्ति । एवमेव 'प्रहन्मः / प्रहण्मः', 'परिहन्वः / परिहण्वः' / 'परिहन्मः / परिहण्मः' - एतेषु रूपेषु अपि विकल्पः विधीयते ।\n\nस्मर्तव्यम् - पूर्वसूत्रेण प्राप्तः विधिः वर्तमानसूत्रेण विकल्प्यते, अयः इयम्  'प्राप्तविभाषा' अस्ति । (प्राप्तविभाषायाः विषये  <<न वेति विभाषा>> [[1।1।44]] इत्यत्र पाठितमस्ति ।)\n",
    "sk": " उपसर्गस्थान्निमित्तात्परस्य हन्तेर्नस्य णो वा स्याद्वमयोः परयोः । प्रहण्मि-प्रहन्मि । प्रहण्वः-प्रहन्वः । हो हन्तेः -<{SK358}> इति कुत्वम् । जघान । जघ्नतुः । जघ्नुः ॥",
    "lsk": "",
    "balamanorama": "<<वमोर्वा>> - वमोर्वा ।उपसर्गादसमासेऽपी॑त्यतः उपसर्गादित्यनुवर्तते । 'रषाभ्यां नो णः' इति सूत्रमनुवर्तते ।हन्तेरत्पूर्वस्ये॑त्यतोहन्ते॑रिति । तदाह - उपसर्गस्यान्निमित्तादिति । णलि जहानेति स्तिते आह — हो हन्तेरिति ।अभ्यासाच्चे॑त्यपेक्षयाऽस्यान्तरङ्गत्वेन न्याय्यत्वादिति भावः । जघ्नतुरिति ।गमहने॑त्युपधालोपेहो हन्ते॑रिति कुत्वम् । थलि भारद्वाजनियमादिड्विकल्पे जहनिथ जहन् थ, इति स्थिते ञ्णित्प्रत्ययपरत्वाऽभावान्नकारपरत्वाऽभावाच्चहो हन्ते॑रिति कुत्वाऽप्राप्तौ ।",
    "tattvabodhini": "<<वमोर्वा>> - जघान जघ्नतुरिति । यद्यप्यत्रअभ्यासाच्चे॑त्यस्यापि प्रवृत्तिरस्ति तत्राप्यन्तरङ्गत्वात्हो हन्ते॑रित्युपन्यस्तम् ।",
    "padamanjari": " पूर्वेण नित्ये प्राप्ते विकल्पः ॥",
    "kashika": "हन्तेः इति वर्तते। वकारमकारायोः परतः हन्तिनकारस्य उपसर्गस्थान् निमित्तादुत्तरस्य वा णकारादेशो भवति। प्रहण्वः, प्रहन्वः। परिहण्वः, परिहन्वः। प्रहण्मः, प्रहन्मः। परिहण्मः, परिहन्मः।",
    "kashika_nyaas": "   पूर्वेण नित्ये प्राप्ते विकल्पार्थ वचनम्। वाग्रहणं पूर्वविधीनां नित्यत्वज्ञापनार्थम्; अन्यथा हि योगारम्भसामर्थ्यादेवास्य विधेर्नित्यत्वं [विधिः -प्रांउ।पाठः; कांउ।पाठश्च] विज्ञायेत, पूर्वेषां तु विधीनां `शेषे विभाषा`  [[8|4|18]]  इत्यतो विभाषाग्रहणस्यानुवृत्तेः पाक्षिकत्वं स्यात्। इह तु वाग्रहणे द्वयोर्विभाषयोर्मध्ये ये विधयस्त एवह नित्या इति तेषां नित्यत्वं विज्ञायते॥",
    "sae": "When the word हन्  comes after an उपसर्ग containing a रेफ, and when the नकार of हन् is preceded by a ह्रस्व अकार,  this नकार is optionally converted to णकार in presence of a प्रत्यय that begins with a वकार or a मकार.",
    "mahabhashyam": "",
    "pradeep": "",
    "video": ""
}