{
    "i": "84055",
    "an": "झलाम्$84053##चर्$84054",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "झलाम् खरि चर् संहितायाम् ",
    "sa": "झल्-वर्णस्य खर्-वर्णे परे चर्त्वम् भवति । ",
    "sd": "सूत्रेऽस्मिन् त्रयः प्रत्याहाराः प्रयुक्ताः सन्ति -\nझल् = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः ।  \nखर् = वर्गद्वितीयाः + वर्गप्रथमाः + श् + ष् + स् ।\nचर् = वर्गप्रथमाः + श् , ष् , स् ।\n\nझल्-वर्णात् परः यदि खर् वर्णः आगच्छति, तर्हि तस्य झल्-वर्णस्य चर्-वर्णादेशः भवति । <<स्थानेऽन्तरतमः>> [[1।1।50]] इत्यनेन उच्चारणस्थानेन स्थानिनः अन्तरतमः यः चर्-वर्णः, सः एव आदेशरूपेण विधीयते । इत्युक्ते, सर्वेषां वर्गीयव्यञ्जनानाम् तादृशः एव वर्गप्रथमः आदेशरूपेण आगच्छति ।  अपदान्त-शकारषकारसकाराणाम् तु तादृशः एव शकार-षकार-सकारादेशः विधीयते ।   हकारस्य तु <<हो ढः>> [[8।2।31]] इत्यनेन ढत्वं भवति, अतः अस्य सूत्रस्य प्रसक्तिः हकारस्य विषये नास्ति ।\n    \nकानिचन उदाहरणानि -\n\n1. वाग् + चलति = वाक्चलति । गकारस्य सवर्णः ककारादेशः ।   \n2. त्रिष्टुब् + छन्दः = त्रिष्टुप्छन्दः । बकारस्य सवर्णः पकारादेशः ।\n3. अस् + ति = अस्ति । सकारस्य सवर्णः सकारः एव ।        \n  \nज्ञातव्यम् -  एतत् सूत्रम् त्रिपाद्याः चतुर्थपादस्य अन्ते आगच्छति, अतः त्रिपाद्याः प्रायः सर्वेषाम् सूत्राणाम् दृष्ट्या एतत् असिद्धमस्ति । अतः कुत्रापि यदि त्रिपाद्याः पूर्वसूत्रस्य प्रसक्तिः अस्ति, तर्हि प्रथमम् तस्य सूत्रस्य एव प्रयोगः करणीयः ।  यथा - \n1. वाग् + सु = वाक्षु । अत्र आदौ गकारस्य उपस्थितौ <<आदेशप्रत्यययोः>> [[8।3।59]] इति सकारस्य षकारः भवति । ततः गकारस्य सवर्णः ककारादेशः भूत्वा रूपं सिद्ध्यति ।\n2. 'ककुद्   + चलति' इत्यत्र आदौ <<स्तोः श्चुना श्चुः>> [[8।4।40]] इत्यनेन श्चुत्वे कृते 'ककुज्  + चलति' इति स्थिते अग्रे वर्तमानसूत्रेण चर्त्वं कृत्वा 'ककुच्चलति' इति रूपं सिद्ध्यति ।\n3. 'द्विष्' धातोः प्रथमपुरुषद्विवचनस्य रूपसिद्धौ 'द्विष् + तः' इत्यत्र आदौ <<ष्टुना ष्टुः>> [[8।4।41]] इत्यनेन तकारस्य टकारः विधीयते । ततः 'द्विष् + टः' इत्यत्र चर्त्वे षकारस्य तादृशः एव षकारः भवति ।\n",
    "skn": "121",
    "mskn": "82",
    "sskn": "66",
    "lskn": "74",
    "plskn": "34",
    "lpn": "112",
    "sk": " खरि परे झलां चरः स्युः । इति जकारस्य चकारः । तच्छिवः । तच्शिवः ।<!छत्वममीति वाच्यम् !> (वार्तिकम्) ॥ तच्श्लोकेन । तच्छलोकेन । अमि किम् । वाक् श्च्योतति ॥",
    "lsk": "खरि झलां चरः स्युः । इत्युदो दस्य तः। उत्थानम्। उत्तम्भनम्॥",
    "balamanorama": "<<शरोऽचि>> - शरोऽचि ।अचो रहाभ्या॑मित्यतो 'द्वे' इति, 'नादिन्याक्रोशे' इत्यतो नेति चानुवर्तते । तदाह अचि पर इत्यादिना । तथाच 'चतुर्षु' इत्येकषकारमेव रूपम् । नच सत्यपि द्वित्वे 'झरो झरि सवर्णे' इति लोपादेव एतषकाररूपसिद्धेरिदं व्यर्थमिति वाच्यं, लोपस्य वैकल्पिकत्वादिति भावः । प्रियाश्चत्वारो यस्येति बहुव्रीहौ प्रियचतुर्शब्दो विशेष्यनिघ्न एकद्विबहुवचनान्तः । तस्य सौ रूपमाह — प्रियचत्वा इति । प्रियचतुर् स् इति स्थिते 'चतुरनडुहोः' इत्युकारादाम् । तस्याङ्गत्वेन तदन्तेऽपि प्रवृत्तेः । तत उकारस्य यण् । हल्ङ्यादिलोपश्चेति भावः । हे प्रियचत्व इति । 'अम् संबुद्धौ' इत्यमिति भावः । प्रयिचत्वाराविति । सुटि सर्वनामस्थानत्वादाम् । प्रियचत्वारः । प्रियचत्वारम्, प्रयिचत्वारौ । शसादावाम् न । प्रियचतुरः । प्रियचतुरा प्रियचतुभ्र्याम् प्रियचतुर्भिः । प्रियचतुरे । प्रयिचतुरः २ । प्रियचतुरोः । आमिषट्चतुभ्र्यश्चे॑ति नुटमाशङ्क्याह — गौणत्वे त्विति ।षट्चतुभ्र्यश्चे॑ति बहुवचननिर्देशात्तदर्थप्राधान्य एव नुडिति भावः । प्रियचतुरि । प्रयिचतुर्षु । परमचतुर्ण्णामिति । कर्मधारयः । आङ्गत्वात्तदन्तादपि नुटिति भावः । इति रान्ता#ः । अथ लकारान्ताः । कमलमिति । कमलं=पद्मम् । कमला=लक्ष्मीः । कमलमाचष्टे इत्यर्थे कमलशब्दात्, कमलामाचष्टे इत्यर्थे कमलाशब्दा॒त्तत्करोति तदाचष्टे॑ इति णिचि 'सनाद्यन्ताः' इति धातुत्वात्तदवयवस्य सुपो लुकिणाविष्ठत्प्रातिपदिकस्ये॑ति इष्ठवत्त्वाट्टिलोपे कमव्-इ इत्यतः कर्तरि क्विपि णेरनिटीति णिलोपे अपृक्तलोपे च कमलिति रूपम् । ततः सोर्हल्ङ्यादिलोपे कमलिति रूपम् । कमलाविति । औजसादिषु न कोऽपि विकार इति भावः । कमलं कमलौ कमलः । कमला कमल्भ्यां कमल्भिः । कमले । कमल्भ्यः । कमलः । कमलः कमलोः कमलाम् । सुपि विशेषमाह — षत्वं कमल्ष्विति । लकारस्य इण्त्वादिति भावः । तोयमाचष्टे तोयित्यादियकारान्तास्तु न सन्त्येव, क्विपिलोपो व्योः इति यलोपस्य दुर्वारत्वा । णिलोपस्य स्थानिवत्त्वं तु न भवति, यलोपे तन्निषेधात् । वस्तुतस्तुन पदान्ता हलो यणः सन्ती॑ति लण्सूत्रस्थभाष्यादनभिधानमेवंजातीयकानामिति हरदत्तः । 'भोभगो' इति सूत्रेवृक्षव्करोती॑ति भाष्यं तु एकदेश्युक्तिरिति तदाशय इत्यलम् । इति लान्ताः ।",
    "tattvabodhini": "<<शरोऽचि>> - शरोऽचि ।अचो रहाम्भा॑मित्यतोद्वे॑इति,नादिन्याक्रोशे॑इत्यतोने॑ति चानुवर्तत इत्याह — न द्वे स्त इति । नन्वस्तु द्वित्वमेकस्य,झरो झरि सवर्णे॑इति लोपे सिद्धमिष्टम्, मैवम्, लोपस्य वैकल्पिकत्वेन पक्षे द्वयोः श्रवणप्रसङ्गात् । प्रियाः चत्वारश्चत्वारि वा यस्य सप्रियचत्वाः॑ । आङ्गत्वात्तदन्तस्यापिचतुरनडुहो॑रित्याम् ।हे प्रियचत्व॑इत्यत्र तुअम्सबुद्धौ॑इत्यम् । इति रान्ताः । कमलमिति.॒कमला श्रीर्हरिप्रिये॑त्यमरः । कमलमिति ।तत्करोति तदाचष्टे॑इति णिचीष्ठवद्भावाट्टिलोपः । णिजन्तात्क्विपि,णेरनिटी॑ति णिलोपः । एवं सलिलमाचक्षाणः — ॒सलिलौ॑सलिल॑इत्यादि बोध्यम् । नन्वेवं तोयमाचक्षाणस्तय् तोयौ तोय इति यान्ता अपि सुसाधाः । न चवेरपृक्तलोपाद्वलि लोपः पूर्वविप्रतिषेधेन॑ति यलोपः शङ्क्यः,लोपो व्योर्वली॑ति लोपे कर्तव्ये णिलोपस्य टिलोपस्या वा स्थानिवद्भावेन यकारस्य वल्परत्वाऽभावादिति चेन्मैवम्,न पदान्ते॑ति सूत्रेण यलोपे स्थानिवद्भावनिषेधात् । तस्माल्लोपो व्योर्वलीति यलोपः स्यादेवेति यान्ता नोक्ताः । इति लान्ताः । पदान्त इति । प्राचा तुझलि॑त्यप्युक्तं, तन्निष्फलत्वादुपेक्ष्यम् ।",
    "padamanjari": " युयुत्सत इति । युधेः सन्, धकारस्य तकारः । आरिप्सते, आलिप्सत इति । रभिलभ्योः ठ्सनि मीमाघुऽ इत्यादिना अच इस्, ठ्स्कोः संयोगाद्योःऽ इति सलोपः, भकारस्य पकारः ॥",
    "kashika": "खरि च परतो झलां चरादेशो भवति। जश्ग्रहणं न अनुवर्तते, पूर्वसूत्रे च अनुकृष्तत्वात्। भेत्ता। भेत्तुम्। भेत्तव्यम्। युयुत्सते। आरिप्सते। आलिप्सते।",
    "kashika_nyaas": "   `युयुत्सते` इति युधेः सन्, `पूर्ववत्? सनः`  [[1|3|62]]  इत्यात्मनेपदम्। `आरिप्सते` इति। रत्रिलभिभ्यां सन्। `सनि मीमा`  [[7|4|54]]  इत्यादिनेस्, `स्कोः संयोगाद्योरन्त च`  [[8|2|29]]  इति सकारलोपः। `अत्र लोपोऽब्यासस्य`  [[7|4|58]]  इत्यभ्यासलोपः। समुच्चयार्थश्चकारः, न केवलमब्यासे चरो भवन्ति, अपि तु खरि च। असति ह्रस्मश्चकारेऽनन्तरविहितं यच्चर्त्त्वं तत्? खरादावभ्यासनिमित्ते प्रत्यये स्यात् -तिष्ठासतीत्यादौ, न तु `चखाद` इत्यादावपीति कस्यचिन्मन्दभियो भ्रान्तिः स्यात्॥",
    "sae": "A झल्  letter is converted to a चर्  letter when followed by a खर्  letter.",
    "mahabhashyam": "",
    "pradeep": "",
    "video": "",
    "lsk_chapter": "3"
}