{
    "i": "84053",
    "an": "",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "झलां झशि जश्",
    "sa": "झल्-वर्णस्य झश्-वर्णे परे जश्-वर्णादेशः भवति ।",
    "sd": "अस्मिन् सूत्रे प्रयुक्ताः त्रयः प्रत्याहाराः एतादृशाः - \n1. झल् = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः ।\n2. जश् = वर्गतृतीयाः ।\n3. झश् = वर्गतृतीयाः  + वर्गचतुर्थाः ।     \n\nअनेन सूत्रेण झल्-वर्णस्य झश्-वर्णे परे अन्तरतमः जश्-वर्णादेशः भवति । अस्य सूत्रस्य प्रसक्तिः अपदान्ते एव अस्ति, यतः पदान्त-झल्-वर्णस्य तु <<झलां जशोऽन्ते>> [[8।2।39]] इत्यनेन नित्यम् जश्त्वम् भवति ।                  \n\nझल्-वर्णस्य जश्-वर्णादेशः एव 'जश्त्वम्' नाम्ना ज्ञायते । अष्टाध्याय्यां जश्त्वविधायके द्वे सूत्रे स्तः - <<झलां जशोऽन्ते>> [[8|2|39]] तथा <<झलां जश् झशि>> [[8|4|53]] । एतयोः प्रथमम् सूत्रम् पदान्ते जश्त्वं विधीयते, द्वितीयं सूत्रम् च अपदान्तस्य झल्-वर्णस्य झशि परे जश्त्वम् कारयति ।\n\nझल्-प्रत्याहारे उपस्थितानां सर्वेषाम् वर्णानाम् झश्-वर्णे परे अनेन सूत्रेण कीदृशं जश्त्वं भवति तत् अधः सोदाहरणम् निर्दिष्टमस्ति - \n\n1) क्, ख्, ग्, घ् - एतेषां  स्थाने आन्तरतम्येन गकारः विधीयते ।  यथा, दुह्-धातोः तुमुन्-प्रत्ययान्तरूपस्य प्रक्रिया इयम् -\nदुह् + तुमुन् [<<तुमुन्ण्वुलौ क्रियायां क्रियार्थायाम्‌>> [[3।3।10]] इति तुमुन्]\n→ दोह् + तुम् [<<पुगन्तलघूपधस्य च>> [[7।3।86]] इति उपधायाः गुणः]    \n→ दोघ्  + तुम् [<<हो ढः>> [[8।2।31]] इति हकारस्य ढकारे प्राप्ते अपवादत्वेन <<दादेर्धातोर्घः>> [[8।2।32]] इति घत्वम्]\n→ दोघ्  + धुम् [<<झषस्तथोर्धोऽधः>> [[8।2।40]] इति तकारस्य धकारः]\n→ दोग् + धुम्  [<<झलां जश् झशि>> [[8।4।53]] इति घकारस्य गकारः] \n→ दोग्धुम्\n  \n2) च्, छ्, ज्, झ् -  एतेषां स्थाने आन्तरतम्येन जकारः विधीयते । परन्तु एतादृशम् जश्त्वम् न सम्भवति, यतः <<चोः कुः>> [[8|2|30]] इत्यनेन अपदान्त-चवर्गस्य झलि परे कुत्वम् भवति । \n\n3)  ट्, ठ्, ड्, ढ् - एतेषां  स्थाने आन्तरतम्येन डकारः विधीयते । \n\n4) त्, थ्, द्, ध् - एतेषां स्थाने आन्तरतम्येन दकारः विधीयते । यथा, बुध्-धातोः तृच्-प्रत्ययान्तस्य प्रथमैकवचनम् एतादृशम् सिद्ध्यति - \n→ बुध् + तृच्  + सुँ [<<ण्वुल्तृचौ>> [[3।1।133]] इति तृच्-प्रत्ययः । <<स्वौजस्..>> [[4।1।2]] इति प्रथमैकवचनस्य सुँ-प्रत्ययः]       \n→ बोध् तृ स् [<<पुगन्तलघूपधस्य च>> [[7।3।86]] इति गुणः]\n→ बोध् त् अन् स् [<< ऋदुशनस्पुरुदंसोऽनेहसां च>> [[7।1।94]] इत्यनेन अङ्गस्य 'अनङ्' आदेशः ]   \n→ बोध् तान् स् [<<अप्तृन्तृच्स्वसृनप्तृनेष्टृत्वष्टृक्षत्तृहोतृपोतृप्रशास्तॄणाम्>> [[6।4।11]] इति अङ्गस्य उपधादीर्घः]\n→ बोध् तान् [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इत्यनेन सुँ-प्रत्ययस्य लोपः]             \n→ बोध् ता  [<<नलोपः प्रातिपदिकान्तस्य>> [[8।2।7]] इति नकारस्य लोपः]\n→ बोध्  + धा [<<झषस्तथोर्धोऽधः>> [[8।2।40]] इति तकारस्य धकारः]\n→ बोद्धा [<<झलां जश् झशि>> [[8।4।53]] इति धकारस्य दकारः]\n               \n5) प्, फ्, ब्, भ् - एतेषांस्थाने आन्तरतम्येन बकारः विधीयते । यथा - लभ्-धातोः क्त-प्रत्ययान्तरूपम् एतादृशम् सिद्ध्यति -\nलभ् + क्त [<<निष्ठा>> [[3।2।102]] इति क्त-प्रत्ययः]\n→ लभ् + ध [<<झषस्तथोर्धोऽधः>> [[8।2।40]] इति तकारस्य धकारः]\n→ लब्ध [<<झलां जश् झशि>> [[8।4।53]] इति भकारस्य बकारः]\n       \n6) शकारस्य स्थाने आन्तरतम्येन जकारः विधीयते । यथा -\nभ्रस्ज् + अनीयर् \n→ भ्रश्ज् + अनीय [जकारस्य उपस्थितौ <<स्तोः श्चुना श्चुः>> [[8।4।40]] इति सकारस्य शकारः]\n→ भ्रज्ज् + अनीय [जकारस्य उपस्थितौ <<झलां जश् झशि>> [[8।4।53]] इति शकारस्य जकारः]\n→ भ्रज्जनीय ।\nविशेषः - सामान्यरूपेण अपदान्तशकारस्य <<व्रश्चभ्रस्जसृजमृजयजराजभ्राजच्छशां षः>> [[8।2।36]] इत्यनेन झलि परे षकारादेशः भवति । परन्तु अत्र धातौ मूलतः शकारः न विद्यते, अपितु श्चुत्वेन तस्य निर्माणं भवति । एतत् श्चुत्वकार्यम् षकारादेशार्थमसिद्धमस्ति । अतः अत्र <<व्रश्चभ्रस्जसृजमृजयजराजभ्राजच्छशां षः>> [[8।2।36]] इत्यनेन षकारादेशः न भवति ।    \n               \n7) षकारस्य स्थाने आन्तरतम्येन डकारः विधीयते । यथा, द्विष्-धातोः आत्मनेपदस्य लोट्लकारस्य मध्यमपुरुष-बहुवचनस्य प्रक्रिया इयम् -\nद्विष् + लोट् [<<लोट् च>> [[3।3।162]] इति लोट्]\n→ द्विष् + ध्वम् [<<तिप्तस्..>> [[3।4।78]] इति आत्मनेपदस्य  मध्यमपुरुषबहुवचनस्य विवक्षायाम् थ-प्रत्ययः]      \n→ द्विष् + शप् + ध्वम् [<<कर्तरि शप्>> [[3।1।68]] इति विकरणप्रत्ययः 'शप्']                         \n→ द्विष् + ध्वम् [<<अदिप्रभृतिभ्यः शपः>> [[2।4।72]] इति शप्-प्रत्ययस्य लुक्]\n→ द्विड् + ध्वम् [<<झलां जश् झशि>> [[8।4।53]] इति षकारस्य डकारः]\n→ द्विड् ढ् वम् [<<ष्टुना ष्टुः>> [[8।4।41]] इति धकारस्य ष्टुत्वं ढकारः]\n→ द्विड्ढ्वम् \n                                       \n8) सकारस्य स्थाने आन्तरतम्येन दकारः विधीयते । यथा, भ्रस्ज्-धातोः ण्यत्-प्रत्यये परे इयं प्रक्रिया भवति - \nभ्रस्ज् + ण्यत् [<<ऋहलोर्ण्यत्>> [[3।1।124]] इति ण्यत्-प्रत्ययः]                \n→ भ्रस्ग्  + य [<<चजोः कु घिण्ण्यतोः>> [[7।3।52]] इति जकारस्य  कुत्वे  तत्सदृशः वर्गतृतीयः गकारः]\n→ भ्रद्ग् + य [गकारे परे सकारस्य <<झलां जश् झशि>> [[8।4।53]] इति जश्त्वे दकारः]\n→ भ्रद्ग्य\n                            \n9) हकारस्य स्थाने आन्तरतम्येन गकारः विधीयते ।  परन्तु एतादृशम् जश्त्वम् न सम्भवति, यतः <<हो ढः>> [[8|2|31]] इत्यनेन  अपदान्त-हकारस्य झलि परे ढकारादेशः भवति ।",
    "sk": " स्पष्टम् । इति धकारस्य दकारः ॥",
    "lsk": "स्पष्टम्। इति पूर्वधकारस्य दकारः॥",
    "balamanorama": "<<झलां जश् झशि>> - झलाञ्जश् झशि । स्पष्टमिति । झलां स्थाने जश् स्यात् झशि परत इति सप्ष्टार्थकम् । तत्र न किञ्चिद्व्याख्यातव्यमस्ति, पदान्तरस्यानुवृत्त्यभावादित्यर्थः । इति धकारस्येति । प्रथमधकारस्येत्यर्थः । दकार इति । स्थानत आन्तर्यादिति भावः ।",
    "tattvabodhini": "",
    "padamanjari": " उदाहरणेषु भ-घ-धानां ब-ग-दाः ॥",
    "kashika": "झलां स्थाने जशादेशो भवति झशि परतः। लब्धा। लब्धुम्। लब्धव्यम्। दोग्धा। दोग्धुम्। दोग्धव्यम्। बोद्धा। वोद्धुम्। बोद्धव्यम्। झशि इति किम्? दत्तः। दत्थः। दध्मः।",
    "kashika_nyaas": "   `लब्धा` इत्यादि। लभेस्तृच्तुमुन्तव्याः। `झषस्तथोर्धोऽधः`  [[8|2|40]]  इति धकारे झशि भकारस्य जश्त्वम् -बकारः। `देग्धा` [`दोग्घा` -काशिका] इति। `दिह उपचये` (धातुपाठः-1015), `दादेर्धातोर्धः`  [[8|2|32]]  इति हकारस्य धकारः। `बोद्धा` इति। जश्तेवन धकारस्य दकारः॥",
    "sae": "A झल्-letter is converted to a corresponding जश्-letter when followed by a झश् letter.",
    "mahabhashyam": "",
    "pradeep": "",
    "video": "",
    "lsk_chapter": "2"
}