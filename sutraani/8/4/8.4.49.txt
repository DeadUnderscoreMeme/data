{
    "i": "84049",
    "an": "द्वे$84046##न$84048",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "शरः अचि द्वे न",
    "sa": "शर्-वर्णस्य अच्-वर्णे परे द्वित्वम् न भवति । ",
    "sd": "शर्  = श्, ष्, स् । एतेषां अच्-वर्णे परे केवलं <<अचो रहाभ्याम् द्वे>> [[8।4।46]] इत्यनेनैव द्वित्वं भवितुमर्हति । अस्य अनेन सूत्रेण निषेधः कृतः अस्ति ।                       \n\nअष्टाध्याय्याम् यर्-वर्णस्य <<अचो रहाभ्यां द्वे>> [[8|4|46]] तथा <<अनचि च>> [[8|4|47]] इत्यनेन द्वित्वम् पाठितमस्ति । एतयोः सूत्रयोः उक्तस्य द्वित्वस्य निषेधः अनेन सूत्रेण शर्-वर्णस्य विषये कृतः अस्ति । \n\nशर्-प्रत्याहारे शकार-षकार-सकाराः सन्ति । एतेभ्यः अच्-वर्णे परे एतेषाम् वर्तमानसूत्रेण द्वित्वं न भवति ।\n     \nउदाहरणानि एतानि -\n\n1. चतुर्-शब्दस्य सप्तमीबहुवचनस्य रूपम् \nचतुर् + सुप् [सप्तमीबहुवचनस्य प्रत्ययः]\n→ चतुर् + षु [<<आदेशप्रत्यययोः>> [[8।3।59]] इति इण्-वर्णात् परस्य प्रत्ययावयवस्य  सकारस्य षत्वम् । ]\n→ चतुर्षु [<<अचो रहाभ्याम् द्वे>> [[8।4।46]] इत्यनेन षकारस्य विकल्पेन द्वित्वे प्राप्ते वर्तमानसूत्रेण निषेधः]\n\n2. वर्ष्-धातोः लट्लकारस्य प्रथमपुरुषैकवचनम्  -\nवर्ष् + लट् [<<वर्तमाने लट्>> [[3।2।123]] इति लट् ]\n→ वर्ष् + तिप् [<<तिप्तस्झि..>> [[3।4।78]] इति तिप्-आदेशः]\n→ वर्ष् + शप् + तिप् [<<कर्तरि शप्>>  [[3।1।68]] इति औत्सर्गिकं विकरणम् शप् ]\n→ वर्षति [<<अचो रहाभ्याम् द्वे>> [[8।4।46]] इत्यनेन षकारस्य विकल्पेन द्वित्वे प्राप्ते वर्तमानसूत्रेण निषेधः]\n\n3. दृश्-धातोः अनीयर्-प्रत्ययान्तरूपम् - \nदृश् + अनीयर् [<<तव्यत्तव्यानीयरः>> [[3।1।96]] इति अनीयर्-प्रत्ययः]\nदर् श् + अनीय [<<सार्वधातुकार्द्धधातुकयोः>> [[7।3।84]] इति अङ्गस्य गुणः]\nदर्शनीय [<<अचो रहाभ्याम् द्वे>> [[8।4।46]] इत्यनेन सकारस्य विकल्पेन द्वित्वे प्राप्ते वर्तमानसूत्रेण निषेधः]\n  \nज्ञातव्यम् - \n1. यदि शर्-वर्णात् परः अच्-वर्णः नास्ति तर्हि अनेन सूत्रेण शर्-वर्णस्य द्वित्वम् न निषिध्यते । यथा - दृश्-धातोः कर्मणि-प्रयोगे लट्-लकारस्य प्रथमपुरुषैकवचनस्य 'दर्श्श्यते' इति रूपमपि भवितुमर्हति ।\n\n2. अस्य सूत्रस्य प्रयोगः <<अचो रहाभ्यां द्वे>> [[8|4|46]] तथा <<अनचि च>> [[8|4|47]] एताभ्याम् कृतस्य द्वित्वस्य विषये एव करणीयः एतत् ज्ञातव्यम् । षष्ठाध्यायस्य प्रथमपादे निर्दिष्टं द्वित्वमनेन न निषिध्यते, यतः इदम् सूत्रम् षष्ठाध्यायस्य प्रथमपादस्य सूत्रार्थमसिद्धमस्ति ।",
    "skn": "340",
    "mskn": "43",
    "sskn": "0",
    "lskn": "268",
    "plskn": "0",
    "lpn": "0",
    "sk": " अचि परे शरो न द्वे स्तः । चतुर्षु । प्रियचत्वाः । हे प्रियचत्वः । प्रियचत्वारौ । प्रियचत्वारः । गौणत्वे तु नुण्नेष्यते । प्रियचतुराम् । प्राधान्ये तु स्यादेव । परमचतुर्णाम् । कमलं कमलां वाचक्षणः कमल् । कमलौ । कमलः । षत्वं कमल्षु ॥",
    "lsk": "अचि परे शरो न द्वे स्तः। चतुर्षु॥",
    "balamanorama": "",
    "tattvabodhini": "शरोऽचि। `अचो रहाम्भा`मित्यतो `द्वे`इति, `नादिन्याक्रोशे`इत्यतो `ने`ति चानुवर्तत इत्याह -न द्वे स्त इति। नन्वस्तु द्वित्वमेकस्य, `झरो झरि सवर्णे`इति लोपे सिद्धमिष्टम्, मैवम्, लोपस्य वैकल्पिकत्वेन पक्षे द्वयोः श्रवणप्रसङ्गात्। प्रियाः चत्वारश्चत्वारि वा यस्य स `प्रियचत्वाः`। आङ्गत्वात्तदन्तस्यापि `चतुरनडुहो`रित्याम्। `हे प्रियचत्व`इत्यत्र तु `अम्सबुद्धौ`इत्यम्। इति रान्ताः। कमलमिति।`कमला श्रीर्हरिप्रिये`त्यमरः। कमलमिति। `तत्करोति तदाचष्टे`इति णिचीष्ठवद्भावाट्टिलोपः। णिजन्तात्क्विपि, `णेरनिटी`ति णिलोपः। एवं सलिलमाचक्षाणः -`सलिलौ` `सलिल`इत्यादि बोध्यम्। नन्वेवं तोयमाचक्षाणस्तय् तोयौ तोय इति यान्ता अपि सुसाधाः। न च `वेरपृक्तलोपाद्वलि लोपः पूर्वविप्रतिषेधेन`ति यलोपः शङ्क्यः, `लोपो व्योर्वली`ति लोपे कर्तव्ये णिलोपस्य टिलोपस्या वा स्थानिवद्भावेन यकारस्य वल्परत्वाऽभावादिति चेन्मैवम्, `न पदान्ते`ति सूत्रेण यलोपे स्थानिवद्भावनिषेधात्। तस्माल्लोपो व्योर्वलीति यलोपः स्यादेवेति यान्ता नोक्ताः। इति लान्ताः। पदान्त इति। प्राचा तु `झलि`त्यप्युक्तं, तन्निष्फलत्वादुपेक्ष्यम्।        ",
    "padamanjari": " आदर्श इति । दृशेरधिकरणे घञ् । दर्श इति । अत्राप्यधिकरणे घञ् । विपरीतलक्षणा चेयम् - न दृश्यतेऽस्मिंश्चन्द्रमा इति दर्श इति ॥",
    "kashika": "न इति वर्सते। शरो ऽचि परतः न द्वे भवतः। अचो रहाभ्यां द्वे [[8|4|46]] इति प्राप्तिः प्रतिषिध्यते। कर्षति। वर्षति। आकर्षः। अक्षदर्शः। अचि इति किम्? दर्श्श्यते।",
    "kashika_nyaas": "   `कर्वति` इति। `कृष विलेखने` (धातुपाठः-990)। `वर्वति` इति। `पृषु वृषु मृषु सेचने` (धातुपाठः-705-707)। `आदर्शः` इति। `दृशिर्? प्रेक्षणे` (धातुपाठः-988)। अधिकरणे धञ्। `दर्शः` [नास्ति -काशिकायाम्] इति। अत एव करणे धञ्॥",
    "sae": "A शर्-letter does not undergo द्वित्वम् when followed by an अच् letter.",
    "mahabhashyam": "",
    "pradeep": "",
    "video": ""
}
