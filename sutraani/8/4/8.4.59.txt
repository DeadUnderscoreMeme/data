{
    "i": "84059",
    "an": "अनुस्वारस्य$84058##ययि$84058##परसवर्णः$84058",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "पदान्तस्य अनुस्वारस्य ययि वा परसवर्णः ",
    "sa": "पदान्ते विद्यमानस्य अनुस्वारस्य यय्-वर्णे परे विकल्पेन परसवर्णादेशः भवति । ",
    "sd": "<<अनुस्वारस्य ययि परसवर्णः>> [[8।4।58]] इत्यनेन अनुस्वारस्य यय्-वर्णे परे यः परसवर्णः नित्यम् विधीयते, सः अनेन सूत्रेण पदान्ते विकल्प्यते । यथा - \r\n1) त्वं करोषि → त्वं करोषि, त्वङ्करोषि । अनुस्वारस्य परसवर्णः कवर्गीयः ङकारः ।\r\n2) त्वं चलसि → त्वं चलसि, त्वञ्चलसि । अनुस्वारस्य परसवर्णः चवर्गीयः ञकारः । \r\n3) त्वं डयसे → त्वं डयसे, त्वण्डयसे । अनुस्वारस्य परसवर्णः टवर्गीयः णकारः । \r\n4) त्वं नमसि → त्वं नमसि, त्वन्नमसि । अनुस्वारस्य परसवर्णः तवर्गीयः नकारः । \r\n5) त्वं पश्यसि → त्वं पश्यसि, त्वम्पश्यसि । अनुस्वारस्य परसवर्णः पवर्गीयः मकारः । \r\n6) त्वं यासि → त्वं यासि, त्वय्ँयासि । अनुस्वारस्य परसवर्णः अनुनासिकः यँकारः ।\r\n7) त्वं वदसि → त्वं वदसि, त्वव्ँवदसि । अनुस्वारस्य परसवर्णः अनुनासिकः वँकारः ।\r\n8) त्वं लभसे → त्वं लभसे, त्वल्ँलभसे । अनुस्वारस्य परसवर्णः अनुनासिकः लकारः ।\r\n\r\nअनुस्वारात् परः रेफः आगच्छति चेत् अनुस्वारस्य परसवर्णादेशः न भवति, यतः रेफस्य अनुनासिकः सवर्णः न विद्यते ।\r\n",
    "skn": "125",
    "mskn": "88",
    "sskn": "73",
    "lskn": "80",
    "plskn": "0",
    "lpn": "116",
    "sk": " पदान्तस्यानुस्वारस्य ययि परे परसवर्णो वा स्यात् । त्वङ्करोषि । त्वंकरोषि । सय्ँयन्ता । संयन्ता । सव्ँवत्सरः । संवत्सरः । यल्ँलोकम् । यंलोकम् । अत्राऽनुस्वारस्य पक्षेऽनुनासिका यवलाः ॥",
    "lsk": "त्वङ्करोषि, त्वं करोषि॥",
    "balamanorama": "<<वा पदान्तस्य>> - वा पदान्तस्य ।अनुस्वारस्य ययि परसवर्ण॑ इत्यनुवर्तते । तदाह — पदान्तस्येत्यादिना । त्वङ्करोषीति । त्वम्-करोषीति । स्थिते मोऽनुस्वारः । परसवर्णो ङकारः । तदभावपक्षे अनुस्वार एव श्रूयते । अत्रेति । सम्-यन्तेति स्थिते मोऽनुस्वारः । तस्य परनिमित्तभूतयकारसवर्णः अनुनासिक एव यकारो भवति, आन्तर्यात् । तथाच सय्यँन्तेति रूपम् । एवं सं-वत्सर इति स्थिते अनुस्वारस्य परसवर्णोनुनासिको वकारः । सव्वँत्सर इति रूपम् । यं-लोकमिति स्थिते, अनुस्वारस्य परसवर्णोऽनुनासिको लकारः । यल्लोंकमिति रूपम् । परसवर्णाभावपक्षे तु अनुस्वार एवेत्यर्थः । ",
    "tattvabodhini": "",
    "padamanjari": " तङ्क्थमित्यादि । ककारादिषु परतो ङ्कारादयः क्रमेण भवन्ति ॥",
    "kashika": "पदान्तस्य अनुस्वारस्य ययि परतः वा परसवर्णादेशो भवति। तङ्कथञ्चित्रपक्षण्डयमानन्नभःस्थम्पुरुषो ऽवधीत्, तं कथं चित्रपक्षं डयमानं नभःस्थं पुरुषो ऽवधीत्।",
    "kashika_nyaas": "   वावचनं पूर्वस्य नित्यात्वज्ञापनार्थम्। द्वयोर्विभावयोमध्ये ये वै विधयस्ते नित्या भवन्तीति कृत्वा। असति वाग्रहणे विपर्ययः सम्भाव्येत -पूर्वो विधिर्विभाषा, अयं तु विधिरारम्भसामर्थ्यान्नित्य इति॥",
    "sae": "An अनुस्वार occurring at end of a पद is converted to an अनुस्वार optionally.",
    "mahabhashyam": "",
    "pradeep": "",
    "video": ""
}
