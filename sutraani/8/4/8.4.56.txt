{
    "i": "84056",
    "an": "झलाम्$84053##चर्$84054",
    "ad": "पूर्वत्रासिद्धम्$8$2$1##संहितायाम्$8$2$108",
    "ss": "झलां चर् अवसाने वा ",
    "sa": "अवसाने परे झल्-वर्णस्य विकल्पेन चर्त्वम् भवति । ",
    "sd": "सूत्रेऽस्मिन् प्रयुक्तौ द्वौ प्रत्याहारौ एतौ - \r\nझल् = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः । \r\nचर् = वर्गप्रथमाः + श् , ष् , स् ।\r\n\r\nयदि झल्-वर्णात् परः अवसानम् (= विरामः / वर्णानामभावः) आगच्छति, तर्हि तस्य झल्-वर्णस्य विकल्पेन चर्-वर्णादेशः भवति । <<स्थानेऽन्तरतमः>> [[1|1|50]] इत्यनेन उच्चारणस्थानेन स्थानिनः अन्तरतमः यः चर्-वर्णः, सः एव आदेशरूपेण विधीयते । इत्युक्ते, सर्वेषां वर्गीयव्यञ्जनानाम् तादृशः एव वर्गप्रथमः आदेशरूपेण आगच्छति । अपदान्त-शकारषकारसकाराणाम् तु तादृशः एव शकार-षकार-सकारादेशः विधीयते । हकारस्य तु <<हो ढः>> [[8|2|31]] इत्यनेन ढत्वं भवति, अतः अस्य सूत्रस्य प्रसक्तिः हकारस्य विषये नास्ति ।\r\n\r\nयथा -\r\n1. वाच् + सुँ \r\n→ वाच् [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इति सुँ-प्रत्ययस्य लोपः]\r\n→ वाक् [<<चोः कुः>> [[8।2।30]] इति कुत्वम् ।]\r\n→ वाग् [<<झलां जशोऽन्ते>> [[8।2।39]] इति जश्त्वम् ।]\r\n→ वाग् / वाक् [<<वाऽवसाने>> [[8।4।56]] इति विकल्पेन चर्त्वम् । गकारस्य सवर्णः ककारादेशः]\r\n\r\n2. लिह् + सुँ\r\n→ लिह्  [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इति सुँ-प्रत्ययस्य लोपः]\r\n→ लिढ् [<<हो ढः>> [[8।2।31]] इति हकारस्य ढकारः  ।]\r\n→ लिड्  [<<झलां जशोऽन्ते>> [[8।2।39]] इति जश्त्वम् ।]\r\n→ लिट्  / लिड्  [<<वाऽवसाने>> [[8।4।56]] इति विकल्पेन चर्त्वम् । डकारस्य सवर्णः टकारादेशः]\r\n\r\n",
    "sk": " अवसाने झलां चरो वा स्युः । रामात् । रामाद् । द्वित्वे रूपचतुष्टयम् । रामाभ्याम् । रामेभ्यः । रामस्य । सस्य द्वित्वपक्षे खरि चे <{SK121}>ति चर्त्त्वेऽप्यान्तरतम्यात्सस्य स एव न तु तकारः । अल्पप्राणतया प्रयत्नभेदात् । अतएव सः सीति तादेश आरम्भ्यते ॥ ",
    "lsk": "अवसाने झलां चरो वा। रामात्, रामाद्। रामाभ्याम्। रामेभ्यः। रामस्य॥",
    "balamanorama": "<<वाऽवसाने>> - वाऽवसानेझलां जश्झशी॑त्यतोझला॑मितिअभ्यासे चर्चे॑त्यतश्चरिति चानुवर्तते । तदाह — अवसान इति । द्वित्वे रूपेति । तकारदकारयोरनचि चेति द्वित्वे, तदभावे च रूपचतुष्टयमित्यर्थः । तत्र चर्त्वपक्षे द्वतकारमेकतकारं च रूपम् । जश्त्वपक्षे द्विदकारं एकदकारं च । रामाभ्याम् । रामेभ्य इति । चतुर्थीवत्प्रक्रिया सुगमिति भावः । अथ षष्ठीविभक्तिः । ङसो ङकारस्य 'लशक्लतद्धित' इति इत्त्वं, लोपः । ङकारोच्चारणं तुङिति ह्यस्वश्चे॑त्याद्यर्थम् ।टाङसिङसा॑मिति स्यादेशं सिद्धवत्कृत्याह — रामस्येति । नन्विह सकारस्यानचि चेति द्वित्वे पूर्वसकारस्यखरि चे॑ति चर्त्वेन दन्तस्थानतो ।ञन्तरतमे तकारे सति रामत्स्येति स्यादित्यत आह — सस्य द्वित्वेति । स एवेति । सकार एवेत्यर्थः ।एव॑कारव्यावर्त्त्यमाह — नतु तकार इति । ननु दन्तस्थानतः आआसाघोषविवारात्मकबाह्रप्रयत्नश्चान्तर्यं तकारे ।ञप्यविशिष्टमित्यत आह — अल्पप्राणतयेति । सकारः स्थानी महाप्राणः । तकारस्तु अल्पप्राणः । अतो बाह्रप्रयत्नभेदात्तकारो न भवति । इदमुपलक्षणम्, आभ्यन्तरप्रयत्नभेदादपि सकारस्य तकारो भवतीति द्रष्टव्यम् । अत एवेति । 'वस निवासे' इत्यदिधातोर्वत्स्यतीत्यादौ सकारस्य सकारे परे तकारो विधीयते यदि तु त्र खरि चेति सकारस्य तकारः स्यात्तर्हि तद्विधानमनर्थकं स्यादित्यर्थः । ",
    "tattvabodhini": "<<वाऽवसाने>> - जश्त्वं वावसान इति । अत्राहुः — जश्त्वे कृतेऽवसाने चर्त्वमिति न मन्तव्यं, किंतु येननाप्राप्तिन्यायेन अवसाने चर्त्वस्य जश्त्वापवादत्वाच्चर्त्वाऽभावपक्षे जश्त्वमिति योज्यमिति । द्वित्व इति ।अनचि चे॑त्यनेन ।अनचीति प्रसज्यप्रतिषेध॑ इति प्रागेवोक्तम् । पर्युदासाभ्युपगमे तु इह द्वित्वं न स्यात् । तादेश आरभ्यत इति । वत्स्यतीत्यादौ चर्त्वेन तकारो न लभ्यत इतिसः स्याद्र्धधातुके॑ इत्यनेन सकारस्य तकारो विधीयत इत्यर्थः ।",
    "padamanjari": " ठ्झलां जशोऽन्तेऽ इति नित्ये जश्त्वे प्राप्ते चर्त्वं विधीयते, वावचनात् पक्षे सोऽपि भवति ॥",
    "kashika": "झलां चरिति वर्तते। अवसाने वर्तमानानां झलां वा चरादेशो भवति। वाक्, वाग्। त्वक्, त्वग्। श्वलिट्, श्वलिड्। त्रिष्टुप्, त्रिष्टुब्।",
    "kashika_nyaas": "   `झलां जशोऽन्ते`  [[8|2|39]]  इति नित्ये जश्त्वे प्राप्तेऽवसाने वा चरो विधीयन्ते। वावचनात्? पक्षे जश्त्वमपि भवत्येव॥",
    "sae": "A झल्  letter is converted to a चर्  letter optionally when it is followed by an अवसान.",
    "mahabhashyam": "",
    "pradeep": "",
    "video": ""
}