{
    "i": "82039",
    "an": "",
    "ad": "पदस्य$8$1$16##पूर्वत्रासिद्धम्$8$2$1",
    "ss": "पदस्य अन्ते झलाम् जशः",
    "sa": "पदान्ते विद्यमानस्य झल्-वर्णस्य जश्-आदेशः भवति । ",
    "sd": "झल् = वर्गचतुर्थाः + वर्गतृतीयाः + वर्गद्वितीयाः + वर्गप्रथमाः + ऊष्माणः ।\nजश् = वर्गतृतीयाः ।\n\nपदान्ते विद्यमानस्य झल्-वर्णस्य स्थाने अनेन सूत्रेण अन्तरतमः जश्-वर्णः आदेशरूपेण आगच्छति । यथा - वाक् → वाग् । षष् → षड् । \n\nअन्तरतमः इत्युक्ते यस्य उच्चारणस्थानम् आभ्यन्तरप्रयत्नश्च स्थानिनः समानः अस्ति तादृशः वर्णः । अतः अनेन सूत्रेण - \n\n1) कवर्गीयवर्णस्य स्थाने गकारः विधीयते । यथा - वाक् → वाग् ।   \n2) चवर्गीयवर्णस्य स्थाने जकारः विधीयते ।  परन्तु एतादृशम् जश्त्वम् न सम्भवति, यतः <<चोः कुः>>  [[8।2।30]] इत्यनेन पदान्तचवर्गस्य स्थाने कुत्वम् भवति ।            \n3) टवर्गीयवर्णस्य स्थाने डकारः विधीयते । यथा - लिढ्  → लिड् ।   \n4) तवर्गीयवर्णस्य स्थाने दकारः विधीयते । यथा - तत् → तद् ।   \n5) पवर्गीयवर्णस्य स्थाने बकारः विधीयते । यथा - त्रिष्टुप् → त्रिष्टुब् ।         \n6) शकारस्य स्थाने जकारः विधीयते । परन्तु एतादृशम् जश्त्वम् न सम्भवति, यतः पदान्तशकारस्य <<व्रश्चभ्रस्ज...>> [[8।2।36]] इत्यनेन षकारादेशः भवति ।\n7) षकारस्य स्थाने डकारः विधीयते । यथा - षष् → षड् । \n8) सकारस्य स्थाने दकारः विधीयते ।  परन्तु एतादृशम् जश्त्वम् न सम्भवति, यतः पदान्तसकारस्य  <<ससजुषो रुँः >> [[8।2।66]] इत्यनेन रुँत्वम् भवति । (ज्ञातव्यम् - परत्वादपि अत्र <<ससजुषो रुँः>> [[8।2।66]] एतत् सूत्रम् <<झलां जशोऽन्ते>> [[8।2।39]] अस्य कृते असिद्धम् नास्ति ।)            \n9) हकारस्य स्थाने गकारः विधीयते ।  परन्तु एतादृशम् जश्त्वम् न सम्भवति, यतः पदान्तहकारस्य  <<हो ढः>> [[8।2।31]] इत्यनेन ढकारादेशः भवति ।\n\nज्ञातव्यम् - \n1) अनेन सूत्रेण पदान्ते विद्यमानस्य झल्-वर्णस्य (यथासम्भवम्) जश्-वर्णादेशः नित्यम् भवति, विकल्पेन न ।\n2) अनेन सूत्रेण पदान्ते विद्यमानस्य झल्-वर्णस्य (यथासम्भवम्) जश्-वर्णादेशः अग्रे  विरामः अस्ति चेदपि भवति, कश्चन अन्यः वर्णः अस्ति चेदपि भवति ।     \n3) झल्-वर्णस्य जश्-वर्णादेशः एव 'जश्त्वम्' नाम्ना ज्ञायते । अष्टाध्याय्यां जश्त्वविधायके द्वे सूत्रे स्तः - <<झलां जशोऽन्ते>> [[8।2।39]] तथा <<झलां जश् झशि>> [[8।4।53]] ।  एतयोः प्रथमम् सूत्रम् पदान्ते जश्त्वं विधीयते, द्वितीयं सूत्रम् च अपदान्तस्य झल्-वर्णस्य जश्त्वम् कारयति ।",
    "skn": "84",
    "mskn": "75",
    "sskn": "58",
    "lskn": "67",
    "plskn": "32",
    "lpn": "69",
    "sk": " पदान्तेझलां जशः स्युः । पटत्पटदिति ॥",
    "lsk": "पदान्ते झलां जशः स्युः। वागीशः॥",
    "balamanorama": "<<झलां जशोऽन्ते>> - अथ पररूपाऽभावपक्षे पटत्पटत्-इतीत्यत्र तकारस्य दकारं विधत्ते-झलां जशोन्ते । पदस्येत्यधिकृतं । तदाह — पदान्त इति । पटत्पटदितीति । स्थानसाम्यात्तकारस्य दकारो जशिति भावः । अत्राच्छब्दस्य पररूपनिषेधाऽभावे तकारमात्रस्य पररूपैकादेशविकल्पविधौ तस्य पररूपाभावपक्षेऽच्छब्दस्य पूर्वसूत्रेण पररूपापत्तौ पटत्पटितीति स्यादिति ध्येयम् ।",
    "tattvabodhini": "",
    "padamanjari": "",
    "kashika": "झलां जशः आदेशा भवन्ति पदस्यान्ते वर्तमानानाम्। वागत्र। श्वलिडत्र। अग्निचिदत्र। त्रिष्टुबत्र। अन्तग्रहणं झलि इत्येतस्य निवृत्त्यर्थम्। वस्ता। वस्तव्यम्।",
    "kashika_nyaas": "   `आलिट्` इति। ढत्वे कृते जश्त्वम्। अथान्तग्रहणं किमर्थम्, ननु `स्कोः संयोगाद्योरन्ते च`  [[8|2|29]]  इत्यतोऽन्तग्रहणमनुवत्र्तत एव? इत्यत आह -`अन्तग्रहणम्` इत्यादि। तद्ध्यन्तग्रहणं झलीत्यनेन सम्बद्धम्, अतस्तदनुवृत्तौ झलीत्येतदप्यनुवत्र्तत, तस्मादेतन्निवृत्त्यर्थमन्यदेवान्तग्रहणं क्रियते। तेन च वसतेः -वस्ता, वस्तुमित्यत्र न भवति॥",
    "sae": "A झल् letter occurring at end of a पद is converted to the corresponding जश् letter.",
    "mahabhashyam": "",
    "pradeep": "",
    "video": ""
}
