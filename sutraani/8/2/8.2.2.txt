{
    "i": "82002",
    "an": "",
    "ad": "पदस्य$8$1$16##पूर्वत्रासिद्धम्$8$2$1",
    "ss": "सुप्-स्वर-संज्ञा-तुग्विधिषु-कृति नलोपः पूर्वत्र असिद्धम् ",
    "sa": "नकारलोपः केवलं सुप्-विधौ, स्वरविधौ, संज्ञाविधौ, तथा कृति-तुक्-विधौ एव असिद्धः अस्ति, नान्यत्र । ",
    "sd": "<<पूर्वत्रासिद्धम्>> [[8।2।1]] अनेन सूत्रेण सपादसप्ताध्याय्याः प्रति त्रिपाद्याः असिद्धत्वम् उच्यते । इत्युक्ते, त्रिपादीस्थिताः सर्वे विधयः सपादसप्ताध्यायीं प्रति असिद्धाः सन्ति । एवं स्थिते, वर्तमानसूत्रेण अस्य एकः नियमः उच्यते -  <<नलोपः प्रातिपदिकान्तस्य>> [[8|2|7]] इत्यनेन दीयमानः नकारलोपः केवलं सुप्-विधौ, स्वरविधौ, संज्ञाविधौ, तथा कृति-तुक्-विधौ एव असिद्धः अस्ति, नान्यत्र । पूर्वसूत्रेण उक्तः असिद्धाधिकारः अनेन सूत्रेण नियम्यते, अतः एतत् नियमसूत्रम् ।\n\nकः अर्थः? <<नलोपः प्रातिपदिकान्तस्य>> [[8|2|7]] इत्यनेन प्रक्रियायां यः नकारलोपः क्रियते, सः नकारलोपः सम्पूर्णां सपादसप्ताध्यायीं प्रति असिद्धः नास्ति । सपादसप्ताध्याय्याः अन्यानि सूत्राणि अस्मात् लोपात् अनन्तरम् तस्य उपरि अपि कार्यं कर्तुं शक्नुवन्ति । केवलं चतुर्षु विधिषु एव नकारलोपः सपादसप्ताध्यायीं प्रति असिद्धः अस्ति । इत्युक्ते, नकारलोपेन निर्मिते अंशे एते चत्वारः विधयः न भवितुम् अर्हन्ति, परन्तु एतान् विहाय अन्ये विधयः  तस्मिन् अंशे भवितुम् अर्हन्ति ।\n\nके एते चत्वारः विधयः? (1) सुप्-विधिः, (2) स्वर-विधिः,  (3) संज्ञा-विधिः, तथा (4) कृत्-प्रत्यये परे तुग्विधिः ।  एतान् चतुरः विधीन् विहाय अन्यान् विधीन् (यथा - सन्धिः, समासः, आदीन्)  कर्तुम् इच्छामश्चेत् नकारलोपः सपादसप्ताध्यायीं प्रति असिद्धः नास्ति । यथा , 'राज्ञः अश्वः' अस्मिन् समासे - \nराज्ञः + अश्वः\n→ (राजन् + ङस्) + (अश्व + सुँ) [अलौकिकविग्रहः] \n→ राजन् + अश्व [<<सुपो धातुप्रातिपदिकयोः>> <<2|4|71>>  इत्यनेन सुप्-प्रत्यययोः लोपः]\n→ राज + अश्वः [<<नलोपः प्रातिपदिकान्तस्य>> [[8|2|7]] इत्यनेन नकारलोपः]\n→ राजाश्वः [<<अकः सवर्णे दीर्घः>> [[6|1|101]] इत्यनेन सवर्णदीर्घसन्धिः]\nइति समासः जायते । अत्र <<नलोपः प्रातिपदिकान्तस्य>> [[8|2|7]] इति त्रिपादीसूत्रम् अस्ति । तस्मात् अनन्तरम् अत्र <<अकः सवर्णे दीर्घः>> [[6|1|101]] अस्य षष्ठाध्यायस्य सूत्रस्य प्रयोगं कर्तुं शक्यते, यतः <<नलोपः प्रातिपदिकान्तस्य>> [[8|2|7]] इत्यनेन उक्तः नकारलोपः <<नलोपः सुप्-स्वर-संज्ञा-तुग्-विधिषु कृति>> [[8|2|2]] इति सूत्रेण केवलं सुप्विधौ, स्वरविधौ, संज्ञाविधौ, तथा कृत्-प्रत्यये परे तुक्-विधौ एव असिद्धः अस्ति, न अन्यत्र । अतः सवर्णदीर्घसूत्रस्य <<अकः सवर्णे दीर्घः>> [[6|1|101]] सूत्रार्थम् अयं नकारलोपः असिद्धः नास्ति । इत्युक्ते, अयं नकारलोपः <<अकः सवर्णे दीर्घः>> [[6|1|101]] इत्यनेन दृश्यते, अतः राज + अश्वः अस्यामवस्थायाम् सवर्णदीर्घं कृत्वा राजाश्वः इति रूपं सिद्ध्यति ।\n\nइदानीम् ये चत्वारः विधयः नकारलोपस्य कृते असिद्धाः सन्ति, तेषां विषये क्रमेण पश्यामः ।\n\n(1) सुप्-विधेः विषये नकारलोपस्य असिद्धत्वम् - \n'सुप्-विधिः' इत्युक्ते सः विधिः यः सुप्-प्रत्ययस्य स्थाने भवति अथवा सुप्-प्रत्यये परे स्थिते भवति । उदाहरणद्वयं पश्यामः =\n \n(1.1) राजन् शब्दस्य तृतीया बहुवचनस्य रूपस्य प्रक्रिया एतादृशी अस्ति - \nराजन् + भिस् [तृतीयैकवचनस्य प्रत्ययः]   \n→ राज + भिस्  [<<नलोपः प्रातिपदिकान्तस्य>> [[8|2|7]] इत्यनेन नकारलोपः] \n→ राजभिः ।                         \nअत्र नकारलोपात् अनन्तरम् 'राज + भिस्' अस्यामवस्थायाम् <<अतो भिस ऐस्>> [[7|1|9]] इत्यनेन भिस्-प्रत्ययस्य ऐस् आदेशः किमर्थं न भवति? यतः <<अतो भिस ऐस्>> [[7|1|9]] इत्यनेन उक्तः विधिः सुप्-प्रत्ययस्य स्थाने उक्तः अस्ति । इत्युक्ते, अयं विधिः सुप्-विधिः अस्ति ।  तथा च, <<नलोपः सुप्-स्वर-संज्ञा-तुग्-विधिषु कृति>> [[8|2|2]] इति सूत्रेण नकारलोपः 'सुब्विधौ' असिद्धः अस्ति । अतः <<अतो भिस ऐस्>> [[7|1|9]] एतत् सुब्विधिविधायकं सू्त्रं नकारलोपम् द्रष्टुं न शक्नोति । अतः 'राज  + भिस्' इत्यत्र भिस्-प्रत्ययस्य ऐस्-आदेशः न भवति । \n\n(1.2) राजन् शब्दस्य  तृतीया द्विवचनस्य  रूपस्य प्रक्रियायाम् -\nराजन् + भ्याम  [तृतीयैकवचनस्य प्रत्ययः]   \n→ राज + भ्याम्     [<<नलोपः प्रातिपदिकान्तस्य>> [[8|2|7]] इत्यनेन नकारलोपः] \n→ राजभ्याम्  ।         \nअत्र नकारलोपात् अनन्तरम् 'राज + भ्याम्' अस्यामवस्थायाम् <<सुपि च>> [[7|3|102]] इत्यनेन अङ्गस्य दीर्घादेशः किमर्थं न भवति?  यतः  <<सुपि च>> [[7|3|102]]  इत्यनेन उक्तः विधिः सुप्-प्रत्यये परे उक्तः अस्ति । इत्युक्ते, अयं विधिः सुप्-विधिः अस्ति ।  तथा च, <<नलोपः सुप्-स्वर-संज्ञा-तुग्-विधिषु कृति>> [[8|2|2]] इति सूत्रेण नकारलोपः 'सुब्विधौ' असिद्धः अस्ति । अतः<<सुपि च>> [[7|3|102]] एतत् सुब्विधिविधायकं सू्त्रं नकारलोपम् द्रष्टुं न शक्नोति । अतः 'राज  + भ्याम् ' इत्यत्र अङ्स्य दीर्घः न भवितुम् अर्हति ।\n\nअनेन प्रकारेण सुब्विधौ नलोपः असिद्धः अस्ति ।\n\n(2) स्वर-विधेः विषये नकारलोपस्य असिद्धत्वम् -\nस्वर-विधिः इत्युक्ते तत् सूत्रम् येन शब्दे उपस्थितः कश्चन स्वरः उदात्तः / अनुदात्तः / स्वरितः क्रियते । उदाहरणद्वयं पश्यामः -\n\n(2.1) यस्य शब्दस्य अन्ते 'अवती' इति अंशः विद्यते, सः शब्दः यदि कस्यचन नाम दर्शयति (यथा - मनुष्यस्य नाम, नगरस्य नाम आदयः), तर्हि तस्य शब्दस्य अन्तिमः स्वरः  <<अन्तोऽवत्याः>> [[6।1।220]]  अनेन सूत्रेण उदात्तः भवति । यथा - हंसवती, अजिरवती आदिषु शब्देषु तकारोत्तरः यः ईकारः, सः यद्यपि मूलरूपेण अनुदात्तः अस्ति, तथापि <<अन्तोऽवत्याः>> [[6।1।220]] इत्यनेन सूत्रेण उदात्तः भवति । अयमेव स्वरविधिः ।  परन्तु अनेनैव सूत्रेण 'राजवती' इत्यत्र अन्तिमः ईकारः उदात्तः न भवितुम् अर्हति, यतः 'राजवती' अयं शब्दः 'राजन् + वती' इत्यस्मात्  <<नलोपः प्रातिपदिकान्तस्य>> [[8|2|7]] इत्यनेन नकारलोपे कृते सिद्ध्यति । नकारलोपात् अनन्तरम् स्वरविधिः असिद्धः अस्ति, अतः राजवती इत्यत्र <<अन्तोऽवत्याः>> [[6।1।220]] अनेन स्वरविधिना अन्तोदात्तत्वं न भवितुं शक्यते । अतः 'राजवती' इत्यस्य अन्तिमः स्वरः अनुदात्तः एव तिष्ठति ।   \n\n(2.2) यस्य समस्तपदस्य उत्तरपदम् 'अर्म' (= नेत्रस्य काचन व्याधिः) इति अस्ति, यस्य च पूर्वपदम् अकारान्तम् अस्ति, तथा यस्य पूर्वपदे द्वौ वा त्रयः स्वराः सन्ति, एतादृशस्य समस्तपदस्य प्रथमः स्वरः <<अर्मे चावर्णं द्व्यच्त्र्यच्>> [[6।2।90]] अनेन सूत्रेण उदात्तत्वं प्राप्नोति । यथा - 'दत्तार्मम्' इत्यत्र दकारोत्तरः अकारः ,  कुकुटार्मम् इत्यत्र ककारोत्तरः उकारः एतौ अनेन सूत्रेण  उदात्तौ भवतः । परन्तु 'दशार्मम्' अस्मिन् शब्दे अस्य सूत्रस्य प्रयोगः न भवति, यतः 'दशार्मम्' अयं शब्दः 'दशन् + अर्म' इत्यस्मात्  <<नलोपः प्रातिपदिकान्तस्य>> [[8|2|7]] इत्यनेन नकारलोपे कृते सिद्ध्यति । नकारलोपात् अनन्तरम् स्वरविधिः असिद्धः अस्ति, अतः दशार्मम् इत्यत्र <<अर्मे चावर्णं द्व्यच्त्र्यच्>> [[6।2।90]]  अनेन स्वरविधिना आद्युदात्तत्वं न भवितुं शक्यते । \n\nअनेन प्रकारेण स्वरविधेः विषये  नलोपः असिद्धः अस्ति ।\n                       \n(3) संज्ञा-विधेः विषये नकारलोपस्य असिद्धत्वम् -\nसंज्ञाविधि इत्युक्ते सः विधिः यः अष्टाध्याय्यां संज्ञाप्रकरणे पाठितायाः संज्ञायाः विषये अस्ति । अत्रापि  उदाहरणद्वयम् पश्यामः ।\n\n(3.1) पञ्चन्-शब्दस्य स्त्रीलिङ्गरूपम् कथम् सिद्ध्यति? सर्वप्रथमम् तु, नकारान्तशब्देभ्यः स्त्रीत्वस्य विवक्षायाम् <<ऋन्नेभ्यो ङीप्>> [[4।1।5]] इत्यनेन ङीप्-प्रत्ययः विधीयते । परन्तु, ये शब्दाः षट्संज्ञकाः सन्ति तेषां विषये  <<न षट्स्वस्रादिभ्यः [[4।1।10]]>>  इत्यनेन तस्य निषेधः भवति । पञ्चन्-शब्दस्य विषये किं भवति?  ये  संख्यावाचिनः शब्दाः नकारान्ताः सन्ति, तेषाम् <<ष्णान्ताः षट्>> [[1।1।24]]  इत्यनेन षट्-संज्ञा भवति । अतः अनेन सूत्रेण पञ्चन्-शब्दस्य अपि षट्-संज्ञा भवति, अतः अत्र ङीप्-प्रत्ययः न आगच्छति । इत्युक्ते, पञ्चन्-शब्दस्य स्त्रीत्वस्य विवक्षायाम् अत्र कोऽपि प्रत्ययः न क्रियते । अग्रे प्रक्रियायाम् पञ्चन् इत्यस्य नकारस्य  <<नलोपः प्रातिपदिकान्तस्य>> [[8|2|7]] इत्यनेन लोपः भवति । एवं लोपे कृते 'पञ्च' इति अवशिष्यते । इदानीम्, अयम् तु अकारान्तशब्दः, अतः अस्य <<अजाद्यतष्टाप्>> [[4।1।4]] इत्यनेन टाप्-प्रत्ययः कर्तव्यः इति भासते । परन्तु तथा न भवति, यतः अत्र कृतः नकारलोपः संज्ञाविधिषु असिद्धः अस्ति । अतः  <<ष्णान्ताः षट्>> [[1।1।24]] इत्यस्य कृते इदानीम् अपि अत्र नकारः एव अस्ति, अतः 'पञ्च' इत्यस्यापि षट्-संज्ञा एव भवति, अतः च अत्रापि  (<<ऋन्नेभ्यो ङीप्>> [[4।1।5]] इत्यनेन ङीप्-प्रत्ययस्यैव प्रसक्तिं कृत्वा अग्रे) <<न षट्स्वस्रादिभ्यः [[4।1।10]]>> इत्यनेन सः निषिध्यते । अतः 'पञ्च' इत्यत्र कोऽपि स्त्रीप्रत्ययः न भवितुं शक्यते । अतः 'पञ्चन्' इत्यस्य स्त्रीप्रत्ययान्तरूपम् अपि 'पञ्च' इत्येव भवति ।\n\n(3.2) 'दत्तश्च दण्डी च' अस्य  द्वन्द्वसमासस्य प्रक्रियायाम् 'दत्त + सुँ + दण्डिन् + सुँ' इति स्थिते  <<नलोपः प्रातिपदिकान्तस्य>> [[8|2|7]] इत्यनेन 'दण्डिन्' इत्यस्य नकारस्य लोपः भवति । एवं कृते 'दण्डि' इति ह्रस्व-इकारान्तशब्दः जायते । अस्य <<शेषो घ्यसखि>> [[1।4।7]] अनेन घिसंज्ञा भवति वा? न भवति, यतः नलोपः संज्ञाविधौ असिद्धः अस्ति, अतः <<शेषो घ्यसखि>> [[1।4।7]] अनेन संज्ञासूत्रेण अत्र नकारलोपः न दृश्यते । 'दण्डि' इत्यस्य घिसंज्ञायाः अभावस्य क्व फलम्? <<द्वन्द्वे घि>>  [[2।2।32]] अनेन सूत्रेण 'द्वन्द्वसमासे घिसंज्ञकः शब्दः समस्तपदे प्रथमः आगच्छति' इति उच्यते । यदि अत्र 'दण्डि' शब्दस्य घिसंज्ञा अभविष्यत्, तर्हि सः समस्तपदे प्रथमम् आगत्य 'दण्डिदत्तौ' इति समस्तपदम् असेत्स्यत । परन्तु अत्र दण्डिशब्दस्य घिसंज्ञायाः अभावात् तस्य पूर्वनिपातः न भवति, अतः दत्तश्च दण्डी च = दत्तदण्डिनौ इति समस्तपदम् जायते ।\n                                      \n        \n(3) कृत्-प्रत्यये परे तुग्विधिषु नकारलोपस्य असिद्धत्वम् -\n'तुग्विधि' इत्यक्ते सः विधिः येन 'तुक्' नाम आगमः विधीयते । यदि अयम् आगमः कृत्-प्रत्ययस्य उपस्थितौ विधीयते, तर्हि तदर्थम्  नलोपः असिद्धः अस्ति ।  उदाहरणद्वयं पश्यामः - \n\n(4.1) <<ब्रह्मभ्रूणवृत्रेषु क्विप्>> [[3।2।87]] अनेन सूत्रेण वृत्र-शब्दात् परस्य हन्-धातोः क्विप्-प्रत्ययः विधीयते । 'वृत्रम् हन्ति सः' = वृत्रहन् + क्विप् = वृत्रहन् । अग्रे तृतीयाद्विवचनस्य प्रक्रियायाम् 'वृत्रहन्' शब्दस्य पदसंज्ञा भवति, अतः नकारस्य <<नलोपः प्रातिपदिकान्तस्य>> [[8|2|7]] इत्यनेन लोपः जायते । एवं कृते 'वृत्रह' इति ह्रस्वान्तम् अङ्गम् अवशिष्यते । अस्याम् अवस्थायाम् अत्र क्विप्-इति पित्-कृत्-प्रत्ययः अपि अस्ति, तथा 'वृत्रह' इति अकारान्तशब्दः अपि अस्ति, अतः <<ह्रस्वस्य पिति कृति तुक्>>  [[6।1।71]] इत्यनेन तुगागमः करणीयः इति भासते । परन्तु, तादृशः तुगागमः न भवति, यतः कृत्-प्रत्ययसम्बधी तुगागमः नकारलोपम् न पश्यति । तस्य कृते 'वृत्रह' इत्यस्य अन्ते अपि  नकारः एव अस्ति ।  अतः अत्र तुगागमं विना एव 'वृत्रहभ्याम्' इति रूपम् सिद्ध्यति ।\n           \n(4.2) 'वृत्रहनः छाया' इत्यत्र षष्ठीतत्पुरुषसमासे -\nवृत्रहन् + ङस् + छाया + सुँ [अलौकिकविग्रहः]\n→ वृत्रहन् + छाया [<<सुपो धातुप्रातिपदिकयोः>> <<2|4|71>>  इत्यनेन सुप्-प्रत्यययोः लोपः]\n→ वृत्रह + छाया [<<नलोपः प्रातिपदिकान्तस्य>> [[8|2|7]]  नकारलोपः]\n→ वृत्रह त् + छाया [<<छे च>> [[6।1।73]]  इति तुगागमः]\n→ वृत्रहच्छाया [जश्त्वम्, श्चुत्वम्, चर्त्वम् ]\nअस्याम् प्रक्रियायाम् 'वृत्रह + छाया' इति स्थिते [<<छे च>> [[6।1।73]]  इति तुगागमः (यः हस्वान्तस्यैव अङ्गस्य भवितुं शक्नोति, नान्यस्य) भवितुम् अर्हति, यतः अयं तुगागमः पित्-कृत्-प्रत्ययनिमित्तकः नास्ति, अतः सः नकारलोपम् द्रष्टुं शक्नोति । \n\nअनेन प्रकारेण वर्तमानसूत्रम् चतुर्षु स्थितिषु नकारलोपस्य असिद्धत्वम् प्रतिपादयति । एताः अवस्थाः विहाय अन्यत्र नकारलोपः असिद्धः नास्ति इति स्मर्तव्यम् ।\n\nज्ञातव्यम् - वस्तुतः नकारलोपः सपादसप्ताध्यायीं प्रति <<पूर्वत्रासिद्धम्>> [[8।2।1]] इत्यनेनैव असिद्धः आसीत् । परन्तु अनेन सूत्रेण सः 'केषुचन स्थितिषु' असिद्धः उक्तः । अस्यैव अर्थः 'अन्यासु स्थितिषु असिद्धः न' इति भवति  । <ऽसिद्धे सति आरम्भो नियमार्थःऽ> अनया परिभाषया यः विधिः पूर्वसूत्रेणैव सिद्धिः अस्ति, तस्य पुनः पाठनम् 'नियमार्थम्' अस्ति इति ज्ञातव्यम् । अतः एतत् नियमसूत्रम् अस्ति, अनेन सूत्रेण नकारलोपस्य असिद्धत्वम् नियम्यते ।\n",
    "skn": "353",
    "mskn": "302",
    "sskn": "0",
    "lskn": "281",
    "plskn": "0",
    "lpn": "264",
    "sk": " सुब्विधौ स्वरविधौ संज्ञाविधौ कृतितुग्विधौ च नलोपोऽसिद्धो नान्यत्र राजश्व इत्यादौ । इत्यसिद्धत्वादात्वमेत्वमैस्त्वं च न । राजभ्याम् । राजभिः । राज्ञे । राजभ्यः । राज्ञः । राज्ञोः । राज्ञाम् । राज्ञि । राजनि ॥ प्रतिदीव्यतीति प्रतिदिवा । प्रतिदिवानौ । प्रतिदिवानः । अस्य भविषयेऽल्लोपे कृते ॥ ",
    "lsk": "सुब्विधौ स्वरविधौ संज्ञाविधौ कृति तुग्विधौ च नलोपोऽसिद्धो नान्यत्र - राजाश्व इत्यादौ। इत्यसिद्धत्वादात्वमेत्त्वमैस्त्वं च न। राजभ्याम्। राजभिः। राज्ञि, राजनि। राजसु॥ यज्वा। यज्वानौ। यज्वानः॥",
    "balamanorama": "<<नलोपः सुप्स्वरसंज्ञातुग्विधिषु कृति>> - नच नलोपस्याऽसिद्धत्वादिह दीर्घ ऐस् एत्त्वं च नेति वाच्यं, नलोपविषयेपूर्वत्राऽसिद्ध॑मित्यस्य प्रवृत्तौ राजाआओ दण्डश्च इत्यादावपि नलोपस्याऽसिद्धत्वात्सवर्णदीर्घ यणाद्यनापत्तेरित्यत आह — नलोपः सुप् । नस्य लोपो नलोपः । विधिशब्दो भावसाधनः, विधानं विधिः । सुप्च स्वरश्च संज्ञा च तुक्च तेषां विधय इति सम्बन्धसामान्यषष्ठआ समासः ।कृती॑ति तु तुकैव सम्बध्यते, अन्यत्राऽसम्भवात्तदाह — सुब्विधावित्यादिना । सुपो विधिः सुब्विधिः । सम्बन्धसामान्यं विवक्षितम् । सुबाश्रयविधाविति यावत् । स्वरस्य विधिः । कर्मणः शेषत्वविवक्षया षष्ठी । स्वरे विधेये इति यावत् । एवं संज्ञाविधावित्यपि कर्मणः शेषत्वविवक्षया षष्ठी । संज्ञायां विधेयायामिति यावत् । कृति परतो यस्तुक् तस्य विधिः कृतितुग्विधिः । इहापि कर्मणः शेषत्वविवक्षया षष्ठी । कृति परे यस्तुक् । तस्मिन् विधेये इति यावत् ।पूर्वत्रासिद्ध॑मित्येव सिद्धेऽन्यनिवृत्तिफलकनियमार्थमेतदित्याह — नान्यत्रेति ।अन्यत्रे॑त्येतदुदाह्मत्य दर्शयति-राजाआ इत्यादाविति । आदिना दण्डयआ इत्यादिसङ्ग्रहः । अत्र सवर्णदीर्घयणादिविधीनां सुब्विध्यटाद्यनन्तर्भावात्तेषु कर्तव्येषु नलोपस्याऽसिद्धत्वाऽभावे सति नकारलोपस्य सत्त्वात्सवर्णदीर्घादिकं निर्बाधमिति भावः । प्रकृते-राजाभ्यां राजभ्य इत्यत्र दीर्घादिन भवत्येवेत्याह — इत्यसिद्धत्वादिति । सुपि परतो दीर्घविधिः, भिसः ऐस्विधिः, भ्यसि एत्त्वविधिश्च सुबाश्रयविधय इति तेषु कर्तव्येषु परिसङ्ख्याविधिलभ्याऽसिद्धत्वनिषेधाऽभावे सतिपूर्वत्रासिद्ध॑मिति नलोपस्याऽसिद्धत्वान्नदीर्घादिकमित्यर्थः । वस्तुतस्त्वन्यनिवृत्तिफलकसिद्धविषयकविधित्वमेव नियमविधित्वम् । अत एवपञ्च पञ्चनखा भक्ष्याः॑ इत्यत्र पञ्चानां पञ्चनखप्राणिनां भक्षणनियमे तदितरेषां पञ्चनखानां भक्षणप्रतिषेधो गम्यते इति पस्पशाह्निकभाष्ये प्रपञ्चितम् । तदाह-इत्यसिद्धत्वादिति । ननु दण्डिष्वित्यत्र नलोपे कृत इणः परत्वात्सस्य षत्वमिति स्थितिः । तत्र षत्वविधेः सुबाश्रयविधित्वात्तत्र कर्तव्ये नलोपस्याऽसिद्धत्वात्कथं षत्वमिति चेत्, मैवं — न हि षत्वविधि सुब्विधिः । सुप्त्वं तद्व्याप्यधर्मं वा पुरस्कृत्य प्रवर्तमानो विधिर्हि सुब्विधिरिह विवक्षितः । नच षत्वविधिस्तथा । अतस्तत्र नलोपस्य सिद्धत्वमस्त्येवेति षत्वं निर्बाधम् । अस्तु वा षत्वविधिरपि सुब्बिधिस्तथापि तस्मिन् कर्तव्ये नलोपस्याऽसिद्धत्वं न भवत्येव । तदसिद्धत्वंहि किंपूर्वत्रासिद्ध॑मित्यनेनापाद्यते, उतनलोपः सुप्स्वरे॑त्यनेनैव  । न तावदाद्यः, नलोपविधेः षत्वविध्यपेक्षया पूर्वत्वेन तस्य षत्वे कर्तव्येऽसिद्धत्वाऽसंभवात् । न द्वितीयः,नलोपः सुप्स्वरे॑त्यनेन हिराजभ्या॑मित्यादौ नलोपस्याऽसिद्धत्वमपूर्वं न विधीयते, किंतुपूर्वत्रासिद्ध॑मित्यनेन प्राप्तमेव नियमार्थं पुनर्विधीयते 'राजाआ' इत्यादौ सुप्स्वरसंज्ञातुग्बिधिभिन्नसवर्णदीर्घादिविधिसिद्धये । दण्डिष्वित्यत्र तु नलोपस्याऽसिद्धत्वंपूर्वत्रासिद्ध॑मित्यनेन प्राप्तं न भवतीति तस्यनलोपः सुप्स्वरे॑ति सूत्रविषयत्वं न सम्भवति । अन्यथा सुब्विधावित्यनेन दण्डिष्वित्यादौ षत्वे कर्तव्ये नलोपाऽसिद्धत्वमपूर्वं विधीयेत । राजभ्या॑मित्यादौ तु दीर्घादौ कर्तव्ये सिद्धमेव नियमार्थं विधीयत इति विधिवैरूप्यमापद्येत, तस्माद्दण्डिष्वित्यादौ षत्वे कर्तव्ये नलोपस्याऽसिद्धत्वाऽभावान्नलोपस्य सत्त्वादिणः परत्वाऽनपायात्षत्वं निर्बाधमिति शब्देन्दुशेखरे प्रपञ्चितम् । प्रकृतमनुसरामः । स्वरविधौ यथा-पञ्चार्मम् । अत्र नलोपस्याऽसिद्धत्वादकारान्तत्वाऽभावात्अर्मेचावर्णं द्व्यच्ञ्य॑जिति पूर्वपदाद्युदात्तत्वं न भवति । संज्ञाविधौ यथा-दण्डिदत्तौ दत्तदण्डिनौ । अत्रद्वन्द्वे धी॑ति पूर्वनिपातनियमो न भवति, घिसंज्ञाविधौ नलोपस्याऽसिद्धत्वेन इदन्तत्वविरहात् । कृतितुग्विधौ यथा-वृत्रहभ्याम् वृत्रहभिः । अत्रब्राहृभ्रूणवृत्रेषु क्वि॑बिति विहितं क्विपमाश्रित्यह्यस्वस्य पिति कृति तुगि॑ति न तुक्, नलोपस्याऽसिद्धत्वेन ह्यस्वस्य नकारव्यवहितत्वात् । कृतीति विशेषणाच्छे चे॑ति तुग्विधौ नलोपस्य नाऽसिद्धत्वम् । ततश्च वृत्रहच्छत्रम् । इह स्यादेवछे चे॑ति तुक् । भाष्ये तु वृत्रहभ्यामित्यादौ नलोपस्य सत्त्वेऽपि संनिपातपरिभाषयाह्यस्वस्य पिती॑ति तुक् न भविष्यतीति तुग्विधिग्रहणं प्रत्याख्यातम् । 'स्वादिषु' इति पदत्वद्वारा भ्याम्संनिपातमिमित्तको नलोपस्तद्विघातकं न प्रवर्तयतीत्याशयः ।ननुवृत्रहधन॑मित्यत्र तुग्व्यावृत्त्यर्थं तुग्विधिग्रहणमावश्यकं, तत्र नलोपस्यान्तर्वर्तिनीं विभक्तिमाश्रित्य प्रवृत्तं पदत्वमादाय प्रवृत्तस्य नलोपस्य संनिपातनिमित्तकत्वाऽभावादिति चेन्न, तुग्विधिग्रहणप्रत्याख्यानपरभाष्यप्रामाण्येनतादृशसंनिपाताऽनिमित्तकनलोपविषयाणांवृत्रहझन॑मित्यादीनामनिधानकल्पनादित्यास्तां तावत् । राज्ञि-राजनीति । 'विभाषा ङिश्योः' इत्यल्लोपविकल्प इति भावः । प्रतिदिवेति ।दिवु क्रीडादौ॑ । तस्मात्कनिन्युवृषितक्षी॑त्युणादिसूत्रेण कनिन्प्रत्ययः । कनावितौ । इकार उच्चारणार्थः । प्रतिदिवन्शब्दात्सुबुत्पत्तिः ।सर्वनामस्थाने चे॑ति दीर्घः । हल्ङ्यादिना सुलोपे 'प्रतिदिवा' इति रूपम् । सुटि राजवत् । अस्येति । प्रतिदवन्शब्दस्य शसादावचि अल्लोपोऽन इत्यल्लोपे सतीत्यर्थः ।",
    "tattvabodhini": "<<नलोपः सुप्स्वरसंज्ञातुग्विधिषु कृति>> - नलोपः सुप्स्वर ।पूर्वत्रासिद्ध॑मित्यनेनैव नियमार्थोऽयमारम्भ इत्याह — नान्यत्रेत्यादि । तेनराजाआ॑इत्यादौ सवर्णदीर्घो कर्तव्ये नलोपोऽसिद्धो न भवतीति भावः । सुब्विधिमिदाहरति — आत्वमित्यादिना । सुबाश्रितो विधिः — सुब्विधिः । स्वरविधौ तुपञ्चार्मम् ।दिक्सङ्खये संज्ञाया॑मिति समासे नलोपे कृते अवर्णान्तं पूर्वपदं जातमितिअर्मे चाऽवर्णं द्द्यच्त्र्य॑जिति पूर्वपदाद्युदात्तत्वं प्राप्तंनलोपस्यादिद्धत्वान्न भवति.थ संज्ञाविधौपञ्चेत्यत्र नलोपे कृतेऽपी॑त्यादिना स्त्रीप्रत्ययेषु वक्ष्यति । अन्येतु — ॒दण्डिगुप्तौ॒॑गुप्दण्डिना॑वित्यप्युदाहरन्ति । अत्र नलोपस्याऽसिद्धत्वाद्धिसंज्ञा नास्तीतिद्वन्द्वे घी॑ति पूर्वनिपातनियमो न भवतीत्याहुः । कृति तुग्विधाविति किम् वृत्रहच्छत्रम् । इह स्यादेवछे चे॑ति तुक् । यद्यपिवृत्रहभ्या॑मित्यत्रअसिद्धं बहिरङ्गमन्तरङ्गे॑इत्यनेनैव नलोपस्याऽसिद्धत्वं सिध्यति, तथाप्यस्याः परिभाषाया अनित्यत्वज्ञापनार्थं कृति तुग्ग्रहणं, तेन॒या॒॑से॑त्यादि सिध्यति । अन्यथा विभक्त्यश्रयस्याऽत्वस्य बहिरङ्गत्वेनाऽसिद्धत्वाट्टाब्न स्यात् । एतच्चनजानन्तर्ये बहिष्ट्वप्रक्लृप्ति॑रित्यत्रयत्रान्तरङ्गे बहिरङ्गे वाऽचोरानन्तर्य॑मिति हरदत्तादिमतेन कैश्चिदुक्तम् ।उत्तरकार्ये अच आनन्तर्य॑मिति कैयटमते तु नाऽत्र बहिरङ्गपरिभाषा प्रवर्तते ।या॒॑से॑त्यत्र टाप्तु संनिपातपरिभाशषामपि बाधित्वान यासयो ॑रिति निर्देशादेव सिध्यतीति ज्ञेयम् । प्रतिदिवेति ।कनिन् युवृषितक्षिराजिधन्विद्युप्रतिदिवः॑इति कनिन् ।",
    "padamanjari": " अत्र सूत्रे, उतरसूत्रे च कार्योपादानात् कार्ये कार्यस्यासिद्धत्वमुच्यते । ठ्कृतिऽ इत्येततु सम्भवव्यभिचाराभ्यां तुग्विधिनैव सम्बध्यते । विधिशब्दो भावसाधनः, कर्मसाधनश्च; तत्र भावसाधनानां त्रयाणां कर्मसाधनस्य चैकस्यैकशेषः; भिन्नार्थानामपि सरूपाणामेकसेषवचनात् । विधिश्च विधिश्च विधिश्च विधयः, ततो बहुवचनान्तेन विधिशब्देन सुबादीनां द्वन्द्वस्य षष्ठीसमासः । सर्वत्र च शेषलक्षणा षष्ठी । तत्र सुब्विधौ शेष एव शेषः, इतरेषु तु कर्म शेषत्वेन विवक्षितम् । तदिदमुक्तम् - विधिशब्दोऽयमित्यादि । सम्बन्धसामान्यषष्ठ।ल्न्तेनेति । सम्बन्धसामान्यमुच्यते षष्ठ।ल, तदन्तेनेत्यर्थः । सामान्यशब्देन स्थानेयोगव्यवच्छेदः । कथं पुनः ठ्षष्ठी स्थानेयोगाऽ इति परिभाषायां सत्यां सामान्यवचनता लभ्यते ? उच्यते; नात्र सुपः स्थाने किञ्चिद्विधीयते, किं तर्हि ? अनुवादोऽयम् - सुपो यो विधिस्तत्रेति । अनुवादे च परिभाषा न प्रवर्तते; ठुदीचामातः स्थानेऽ इति स्थानेग्रहणाल्लिङ्गात् । सम्बन्धसामान्यवचनषष्ठ।ल्न्तेनेति यदुक्तम्, तत्र प्रयोजनमाह - सुपां स्थान इत्यादि । सर्वोऽसौ सुब्विधिरिति । सर्वस्य सुप्सम्बन्धित्वात्सुबर्थमेव चेदं विधिग्रहणं कृतम् । स्वरादिषु तु नार्थः; तेन यथा ठ्न मु नेऽ इत्यत्र नाभावे कर्तव्ये इत्यर्थी भवति, तथा स्वरादिषु कर्तव्येष्वित्यर्थो भविष्यति । द्वन्द्वात्परस्य तु प्रत्येकं सम्बन्धो दुर्निवार इति भावसाधनत्वमङ्गीकृतम् । ठ्सुब्विधिस्वरसंज्ञातुक्षुऽ इत्युच्यमाने तु न किञ्चिद्यत्नसाध्यम् । राजवतीति । मतुबन्ताद् ठुगितश्चऽ इति ङीप्, राजशब्दः कनिन्प्रत्ययान्तत्वादाद्यौदातः । पञ्चार्ममिति । ठ्दिक्संख्ये संज्ञायाम्ऽ इति समासः, तत्र नलोपे कृते पूर्वपदमवर्णान्तं जातमिति स्वरः प्राप्तोऽसिद्धत्वान्न भवति, समासोदातत्वमेव भवति । पञ्चदण्डीति । समाहारद्विगुः । नलोपस्यासिद्धत्वात् ष्णान्ता षडिति षट्संज्ञा भवतीति । एतच्च यतत्रोक्तम् - ठस्तग्रहणमौपदेशिकप्रतिपत्यर्थम्ऽ इति, तदनाश्रित्योक्तं द्रष्टव्यम् । न षट्स्वस्त्रादिभ्य इति टापः प्रतिषेधो भवतीति । अत्र हि नान्तत्वादाप्प्राप्तः, सोऽपि निषिध्यते; ठ्स्त्रियां यदुक्तं तन्न भवतिऽ इति सामान्येन निषेधविधानात् । तदेतत्प्रयोजनं कथं भवतीति । पाक्षिकत्वं प्रयोजनस्य दर्शयितुं प्रश्नः । केषाञ्चिद्दर्शनम् - अनारभ्य कार्यविशेषमादौ तावत्संज्ञा क्रियते, ततो यस्यां दशायां यत्कार्यं प्राप्तं तत्क्रियते लोकवत्, तद्यथा - लोके दशम्यामुत्थितायां पुत्रस्य नाम दधातीति सकृत्कृतया संज्ञया सर्वाणि कार्याणि क्रियन्ते, न तु प्रतिकार्यं नाम कुर्वन्ति, तद्वदिति । अयं च ठ्यथोद्देशं संज्ञापरिभाषम्ऽ इति पक्षः । कार्यकालपक्षे तु तेनतेन विधिवाक्येनेकवाक्यतापन्नेन संज्ञासूत्रेण संज्ञा प्रणीयत इति प्रतिकार्यं संज्ञाप्रवृत्तिः । तत्राद्ये दर्शने जश्शसोर्लुगर्था या संज्ञा तयैव टाप्प्रतिषेधस्यापि सिद्धत्वान्नेदं प्रयोजनम्, द्वितीये तु पक्षे भवति प्रयोजनमित्याह - यदि प्रतिकार्यमिति । कथं तदा प्रयोजनम् ? इत्याह - या हीति । जश्शसोर्लुगर्थेति । उपलक्षणमेतत्, ङीप्प्रतिषेधार्थेत्यपि द्रष्टव्यम् । स्त्रीप्रत्ययस्येति । टाप इत्यर्थः । अथ प्रथमे पक्षे न कर्तव्यं संज्ञाग्रहणम्, इह हि - दण्डिगुप्तौ, गुप्तदण्डिनाविति नलोपे कृते दण्डिशब्दस्य घिसंज्ञा प्राप्नोति, ततश्च तस्यैव पूर्वनिपातः स्यात्; नलोपस्यासिद्धत्वाद्धि संज्ञाया अभावादनियमः पूर्वनिपातस्य भवति । अत्र के चदित्यादि । सुपः सन्निपातेन नलोपः, स यदि तुकं प्रवर्तयेत् तत्सन्निपातं विहन्यात् । कथं पुनः सन्निपातस्य विघातः, यावता पूर्वान्तस्तुक् स तुग्ग्रहणेन गृह्यते ? सत्यम्; ह्रस्वमात्रभक्तस्तुगित्याश्रित्येदमुक्तम् । बहिरङ्गलक्षणत्वेन वेति । बहिर्भूतविभक्त्यपेक्षो नलोपोऽन्तर्भूतक्विबपेक्षे तुक्यसिद्धो भवतीत्यर्थः । परिभाषाद्वय्साप्यनित्यत्वं ज्ञापयितुमिति । तत्र सन्निपातपरिभाषाया अनित्यत्वाद् वृक्षायेत्यादौ ठ्सुपि चऽ इति दीर्घत्वं भवति । बहिरङ्गपरिभाषायास्त्वनित्यत्वाद् एषा, द्वे इत्यत्र विभक्त्याश्रयं त्यदाद्यत्वं बहिरङ्गमपि प्रातिपदिकाश्रये टापि न सिद्धं भवति । वृत्रहच्छत्रमिति । नात्र सन्निपातलक्षणो नलोपः, नापि नलोपस्य बहिरङ्गत्वम्; तुकोऽपि च्छकारापेक्षत्वात् । राजीयतीति । ठ्क्यचि चऽ इतीत्वम् । राजायत इति । ठकृत्सार्वधातुकयोःऽ इति दीर्घः । राजाश्व इति । ठकः सवर्ण दीर्घःऽ ॥",
    "kashika": "नलोपः पूर्वत्र असिद्धो भवति सुब्विधौ, स्वरविधौ, सज्ञाविधौ, तुग्विधौ च कृति। विधिशब्दो ऽयं प्रत्येकम् अभिसम्बध्यमानः स्वरसंज्ञातुकां विधेयत्वात् तैः कर्मषष्ठीयुक्तैः भावसाधनो ऽभिसम्बध्यते। सुपा तु सम्बन्धसामान्यवचनषष्ठ्यन्तेन कर्मसाधनः। तेन सुपः स्थाने यो विधिः, सुपि च परभूते, सर्वो ऽसौ सुब्विधिः इति सर्वत्रासिद्धत्वं भवति। सुब्विधौ तावत् राजभिः, तक्षभिः इत्यत्र नलोपस्य असिद्धत्वाततो भिस ऐस् [[7|1|9]] इति न भवति। राजभ्याम्, तक्षभ्याम्, राजसु, तक्षसु इति सुपि च [[7|3|102]] इति, बहुवचने झल्येत् [[7|3|103]] इति दीर्घत्वमेत्वं च न भवति। स्वरविधौ राजवती इत्यत्र नलोपस्य असिद्धत्वातन्तो ऽवत्याः [[6|1|220]] इति न भवति। पञ्चार्मम्, दशार्मम्, इत्यत्र नलोपस्य असिद्धत्वातर्मे चावर्णं द्व्यच् त्र्यच् [[6|2|90]] इति पूर्वपदस्य आद्युदात्तत्वं न भवति। पञ्चदण्डी इत्यत्र नलोपस्य असिद्धत्वादिगन्ते द्विगौ इति पूर्वपदप्रकृतिस्वरो न भवति। संज्ञाविधौ पञ्च ब्राह्मण्यः, दश ब्राह्मण्यः इति नलोपस्य असिद्धत्वात् ष्णान्ता षट् [[1|1|24]] इति षट्संज्ञा भवति, ततश्च न षट्स्वस्रादिभ्यः [[4|1|10]] इति टापः प्रतिषेधो भवति। तदेतत् प्रयोजनं कथं भवति? यदि प्रतिकार्यं संज्ञाप्रवृत्तिः इत्येतद् दर्शनम्। या हि जश्शसोर्लुगर्था षट्संज्ञा प्रवृत्ता, तया स्त्रीप्रत्ययप्रतिषेधो न क्रियते इति सा पुनः प्रवर्तयितव्या इति। तुग्विधौ वृत्रहभ्याम्, वृत्रहभिः इति नलोपस्य असिद्धत्वात् ह्रस्वस्य पिति कृति तुक् [[6|1|71]] इति तुग् न भवति। अत्र केचित् सन्निपातलक्षणो विधिरनिमित्तं तद्विघातस्य इति तुकं प्रति नलोपस्य अनिमित्तत्वात्, बहिरङ्गलक्षणेन वा असिद्धत्वात्, तुग्विधिग्रहणम् अनर्थकम् इति प्रतिपन्नाः। तत् तु क्रियते परिभाषद्वयस्य अनित्यत्वं ज्ञापयितुम्। कृति इति किम्? वृत्रहच्छत्रम्, वृत्रहच्छाया, छे च [[6|1|73]] इति तुग् भवति। अत्र सिद्धे सत्यारम्भो नियमार्थः, एतेष्वेव नलोपो असिद्धो भवति, न अन्यत्र। तेन राजीयति, राजायते, राजाश्वः इति ईत्वम्, दीर्घत्वम्, एकदेशश्च सिद्धो भवति।",
    "kashika_nyaas": "   कृतोत्येतदनन्तरोक्तेन तुग्ग्रहणेनैव सम्बध्यते, न तु सर्वेः सुबादिभिः; अन्यथा यथा विधिशब्दस्य प्रत्येकं विधिसम्बन्धो दर्शितः, तथाऽस्यापि सम्बन्धं दर्शयेत्। इहायं विधिशब्दः सुबादिभिःसम्बध्यमानो भावसाधनो वा सम्बध्येत? कर्मसाधनो वा? तत्राद्ये पक्ष आश्रीयमाणे -राजभिः, तक्षभिरित्यत्रैस्भावे कत्र्तव्ये नलोपस्यासिद्धत्वं न प्राप्नोति, भावसाधने हि यत्रासतो विधानं तत्रासिद्धत्वेन भवितव्यम्, न तु सतः। न चात्रासतः सुपो विधानम्; किं तर्हि? सत एव, यतस्तस्य स्थान ऐस्भावस्य राजभ्यां राजभ्य इत्यत्रापि `सुपि च`  [[7|3|102]]  इति दीर्घत्वे `बहुवचने झल्येत्`  [[7|3|103]]  इत्येत्त्वे च कत्र्तव्ये नैवासिद्धत्वं प्राप्नोति; यस्मादिह सुपि परतो दीर्घत्वस्यैत्त्वस्य च विधानम्, त्वसतः सुपः। इतरस्मस्तु पक्षे स्वरसंज्ञातुकामसतामेव विधानेन लोपस्यासिद्धत्वमिष्यते, एतच्च न सिध्यति; कर्मसाधने हि विधिशब्दे तैः सम्बाध्यमाने सतामेव तेषामन्यस्मिन्? कार्ये विधीयमाने सत्यसिद्धत्वेन भवितव्यम्, न तु तेषामसतां विधानेन [`विधानेन तु` -प्रांउ।पाठः] शक्यते वक्तुम् -सुपा कर्मसाधनः सम्बध्यते, स्वरादिभिश्च भावसाधन इति। एको ह्रय#ं विधिशब्दः सूत्रोपात्तः, स च भावसाधनो वा स्यात्, कर्मसाधनो वेति; न तूभयसाधनः, न ह्रेकस्योभयसाधनत्वमुपपद्यत इति?  -एतच्चोद्यमपाकत्र्तमाह -`विधिशब्दोऽयम्` इत्यादि। यद्येव विधिशब्दः सुप्स्वरादिभिः समुदायेन सम्बध्यते, तदा स्यादयं दोषः। न च समुदायेन सम्बध्यते, किं तर्हि? सुबादिभिः प्रत्येकम्। प्रत्येकञ्चास्मिन्? सम्बध्यमाने यावद्भिः सहायं सम्बध्यते तावन्त्येव स्वरादिदिधौ मलोपोऽसिद्धो भवतीत्येवमादीनि वाक्यानि भवन्ति। नलोपः सुप्स्वरसंज्ञातुग्विधिष्वेतद्ग्रहणकवाक्यं तेषामेव। निबन्धनम्। तेषु च भिन्नेषु वाक्येषु विधिशब्दोऽपि भिन्न एव। तत्र कश्चिद्भावसाधनः, कश्चित्कर्मसाधनः। तत्र स्वरसंज्ञातुकामसतामेव विधाने कत्र्तव्ये नलोपस्यासिद्धत्वमुच्यते, तेन च ते विधीयमानत्वात्? कर्मभावमापद्यन्ते। ततो भावसाधनेन विधिशब्देन कर्मणोऽनभिहितत्वादेषु `कर्त्तृकर्मणो कृति`  [[2|3|65]]  इति षष्ठआ भवितव्यम्। तेन तैः कर्मषष्ठीयुक्तैर्भावसाधनोऽभिसम्बध्यते, सुपा च सम्बन्धसामान्यवचनषष्ठन्तेन। `कर्मसाधनः` इति। सुपो विधीयमानेन कार्येण सम्बन्धमात्रम्। सम्बन्धसामान्ये षष्ठी तु यत्र `शेषे`  [[2|3|50]]  इति षष्ठी विधीयते तत्र वेदितव्यम्। सम्बन्धसामान्यस्य वचनीति षष्ठीसमासः, सा चासौ षष्ठी चेति विशेषणसमासः सम्बन्धसामान्यवचनषष्ठी अन्ते यस्य सुपः स तथोक्तः। कर्मषष्ठीयुक्तेन सुपा कर्मसाधनस्य विधिशब्दस्य सम्बन्धो नोपपद्यते; कर्मषष्ठनुपपत्तेः। यदि हि सुप्? कर्म स्यात्? तत्र कर्मणि षष्ठी स्यात्, न चासौ सुप्? कर्म; सुपो विधीयमानत्वात्। तत्तु तत्सम्बन्धिकार्यम्। विधीयमानत्वात्? कर्म तद्विधिशब्देनोक्तम्। अतस्तत्रापि तावत्? कर्मषष्टो न सम्भवति, किं पुनरकर्मणि सुपि! [`सुप्` -कांउ।पाठः] `तेन` इत्यादि। यस्मात्? सम्बन्धमात्राभिधायिनी या षष्ठी तदन्तेन सुपा कर्मसाधनो विधिशब्दः सम्बध्यते, तेन हेतुना सुपः स्थाने यो विधिर्भिस ऐस्भावः, सुपि परतः यो विधिर्दीर्घत्वादिर्यस्य सुब्निमित्तं सर्वोऽसौ सुप्सम्बन्धी भवतीति सर्वत्राप्यसिद्धत्वं भवति। ननु च `षष्ठी स्थानेयोया`  [[1|1|49]]  इति वचनात्? सम्बन्धविशेषे षष्ठआ भवितव्यम्, न तु सम्बन्धसामान्ये। ततश्च सुप एव स्थाने यत्? कार्यं तत्रैवासिद्धत्वं स्यात्, नान्यत्र? नैतदस्ति; यत्र ह्रादेशो विधीयते -`अस्तेर्भूः`  [[2|4|52]]  इत्येवमादौ तत्रास्याः परिभाषाया व्यापारः, न तु यत्र लक्षणान्तरेण विहितं कार्यं कार्यान्तरार्थ मुपादीयते तत्रापि; अन्यथा `उदीकारस्तस्य ग्रहणं भवति। ननु चेह सुपामादेशो न विधीयते, किं तर्हि? लक्षणान्तरविहितस्यापि सिद्धत्वम्। तस्मान्नान्न स्थानेयोगपरिभाषाया  [[1|1|48]]  व्यापारः। `राजवती` इत्यादि। राजशब्दाद्मतुप्, `उगितश्च`  [[5|1|6]]  इति ङीपि कृते अन्तोऽबत्या`  [[6|1|214]]  इत्यन्तोदात्तत्वं प्राप्नोति। नलोपस्यासिद्धतवान्नायमवतीशब्द इति न भवति। तस्मिन्नसति `कनिन्युवृवितक्षिराजिधन्विद्युप्रतिदिवः` (द।उ।6।51) इति राजशब्दस्य कनिन्प्रत्ययान्तस्य नित्स्वरेणाद्युदात्तत्वात्? राजवतीशब्द आद्युदात्त एव भवति। `पञ्चार्भम्, दशार्मम्` इति। `दिक्संख्ये संज्ञायाम्`  [[2|1|49]]  इति मासः। अत्र नलोपे कृतेऽवर्णान्तं पूर्वपद जातमिति `अर्भे चावर्णम्`  [[6|2|90]]  इत्यादिना सूत्रेण तस्याद्युदात्तत्वं प्राप्नोति, असिद्धत्वान्न भवति, समासान्तोदात्तत्वमेव  [[6|1|217]]  भवति। `पञ्चदण्डि` [पञ्चदण्डी -काशिका] इति। पञ्चानां दणाडिनां समाहार इति `तद्धितार्थ`  [[2|1|50]]  इत्यादिना समासः, समाहाहे द्विगुः, `स नपुंसकम्`  [[2|4|17]]  इति नपुंसकत्वम्। नलोपे कृत इगन्तता जातेति `इगन्तकालकपालभगालशरावेषु द्विगौ`  [[6|2|29]]  इति पूर्वपदस्य प्रकृतिस्वरः प्राप्नोति, नलोपस्यासिद्धत्वान्न भवकति, समासान्तोदात्तत्वमेव  [[6|1|217]]  भवति।`तदेतत्` इत्यादि। इह केषाञ्चिदेकयैव संज्ञयाऽनेकसंज्ञाकार्यं क्रियते -`यावन्ति संज्ञाकार्याणि तत्रैकैव संज्ञा प्रवत्र्तते` इति। दर्शनम्। अन्येषां तु `यथा संज्ञयैककार्यं क्रियते तयैवान्यम्, अतो यावन्ति संज्ञाकार्याणि तावस्य एव संज्ञाः प्रवत्र्तन्ते इति दर्शनम्। तत्र पूर्वस्मिन्? दर्शने नेदं प्रयोजनम्; ययैव हि पाक्प्रवृत्त्या संज्ञया `षङ्भ्यो लुक्`  [[7|1|22]]  इति जश्शसोर्लुक्कार्यं कृतं तयैव हि टाप्प्रतिषेधो भविष्यति। तस्मादितरस्मिन्? दर्शने तत्? प्रयोजनं भवति। अत्रापि कथमेतत्? प्रयोजनं भवति? इत्याह -`या हि` इत्यादि। हिशब्दो यस्मादर्थे। इतिकरणस्तस्मादर्ते। यस्माज्जश्शसोर्लुगर्था या षट्संज्ञा प्रवृत्ता तया स्त्रीप्रत्ययप्रतिषेधो न भवति, तस्मात्? पुनः सा प्रवत्र्तयितव्या। यस्मात्? सा प्रवत्र्तयितव्या तस्मादेतत्? प्रयोजनमित्यर्थः। `वृत्रहाभ्याम्, वृत्रहभिः` इति। वृत्रं हतवानिति `ब्राहृभ्रूणवृत्रेषु क्विप`  [[3|2|87]]  तदन्तात्? भ्याम्भिसौ, ततर नलोपे कृते `ह्यस्वस्य पिति कृति तुक्`  [[6|1|69]]  स्यात्, असिद्धत्वान्न भवति। `अत्र केचित्` इत्यादि। सन्निपातः=आनन्तर्यम्, तल्लक्षणं निमित्तं यस्य न तथोक्तः। सुपः सन्निपातेन नलोपः। स यदि तुकं प्रवत्र्तयेत्? तत्? सन्निपातं विहन्यात्। अनिमित्तञ्च `सन्निपातलक्षणो विधिरनिमित्तं तद्विघातस्य` (व्या।पा।12) इति। तस्मान्नलोपस्तुकं न प्रवत्र्तयतीति तुग्ग्रहणमनर्थकम्। ननु च तुकः पूर्वान्तत्वात्? तुक्? प्रातपदिकग्रहणेनैव गुह्रते, तत्? कुतस्तस्य सन्निपातस्य विघातः, न हि स्वावयवेनैव स्वस्य व्यवधानमुपपद्यते? नैतदस्ति; ह्यस्वो ह्रागमी तुकः, न तदन्तः समुदायः, तत्कुतस्तस्य प्रातिपदिकग्रहणेन ग्रहणम्? बहिरङ्गलक्षणेन वासिद्धत्वात्? तुकं प्रति नलोपस्य, तुग्विधिग्रहणमनर्थकम्। पदस्य बाहृविभक्तिप्रत्ययमाश्रित्य नलोपो विधीयत इति तस्य बहिरङ्गत्वम्, अन्तर्वर्तिनं पदमाश्रित्य वर्णस्य तुग्विधीयत इति तस्यान्तरङ्गत्वमिति -`असिद्धं बहिरङ्गमन्तरङ्गे` (व्या।प।42) इति। यद्येवम्, युक्तमेवेति प्रतिपन्ना#ः, तत्किमर्थं तुग्ग्रहणं क्रियते? इत्यत आह -`तत्? क्रियते` इत्यादि। अनित्यत्वज्ञापने तु सन्निपातलक्षणपरिभाषायाः प्रयोजनम् -`दृक्षाय` इत्यत्र `सुपि च`  [[7|3|102]]  इति दीर्घत्वसिद्धिः। अकारान्ततासन्निपाते हि ङेर्यो  [[7|1|13]]  विधीयत इति; तन्निमित्तत्वादिति दीर्घत्वनिमित्तभावोपगमनद्वारेण तद्विघातं न कुर्यात्। अनित्यत्वात्त्? करोति। अन्यच्चात्र प्रयोजनमुत्तरत्रैव वक्ष्यते। बहिरङ्गलक्षणपरिभाषया सुप्यनित्वस्य ज्ञापने -एषा, द्वे इतयत्र टाप्सिद्धिः। अत्र हि त्यादद्यत्वस्य विभक्त्याश्रयत्वाद्बहिरङ्गत्वम्, प्रातिपदिकाश्रयत्वाट्टाबन्तरङ्गः। तत्र टाप कत्र्तव्ये त्यदाद्यत्वस्यासिद्धत्वं स्यात्, ततष्टाप्? न सिद्ध्येत्। अनित्यत्वात्तु सिध्यति। प्रतिदीब्नेत्यत्र `हलि च`  [[8|2|77]]  इति दीर्घत्वसिद्धिः प्रयोजनम्। असति तस्यानित्यत्वे `हलि च` इति दीर्घत्वे कत्र्तव्ये बहिरङ्गस्याल्लोपस्यासिद्धत्वाद्? हलि परतो वकारान्तो धातुर्नं भवतीति दीर्घत्वं न स्यात्। अनित्यत्वात्तु सिद्ध्यति। `राजीयति` इति। `सुप आत्मनः क्यच्`  [[3|1|8]]  इति क्यच्, `क्यचि च`  [[7|4|33]]  इतीत्त्वम्। `राजायते` इति। `कर्त्तुः क्यङ सलोपश्च`  [[3|1|11]]  इति क्यङ् `अकृत्सार्वधातुकयोः`  [[7|4|25]]  इति दीर्घः। `राजश्यः` इति। `अकः सवर्णो दीर्घः`  [[6|1|97]] ॥",
    "sae": "The नकारलोप given by 'न लोपः प्रातिपदिकान्तस्य' is असिद्ध only with reference to (1) सुप्-विधि, (2) स्वरविधि, (3) संज्ञाविधि, and (4) तुगागम caused by a कृत्-प्रत्यय.",
    "mahabhashyam": " नलोपः सुप्स्वरसंज्ञातुग्विधिषु कृति सुब्विधिं प्रति नलोपोऽसिद्धो भवतीत्युच्यते भवेदिह राजभिः तक्षभिः इति, नलोपे कृतेऽतःथ्द्य;त्यैस्भावो न स्यात्। इह तु खलु राजभ्यां तक्षभ्यां राजसु तक्षसु इति,-नलोपे कृते दीर्घत्वैत्त्वे प्राप्नुतः॥ नैषः दोषः। ॥ सुब्विधिरिति(1) सर्वविभक्त्यन्तः समासः॥ झ्र्सुब्विधिरिति सर्वविभक्त्यन्तः(2) समासःट। सुपो विधिः सुब्विधिः, सुपि विधिः सुब्विधिरिति। अथ संज्ञाविधौ किमुदाहरणम्?। पञ्ञ्च सप्त॥ पञ्ञ्च सप्तेत्यत्र नलोपे कृते ष्णान्ता षडिति षट्संज्ञा न प्राप्नोति। असिद्धत्वाद्भवति॥ संज्ञाग्रहणानर्थक्यं च तन्निमित्तत्वाल्लोपस्य॥ संज्ञाग्रहणं चाऽनर्थकम्॥ किं कारणम्?॥ तन्निमित्तत्वाल्लोपस्य। नाऽकृतायां षट्संज्ञायां जश्शसोर्लुक्,न चाऽकृते लुकि पदसंज्ञा, न चाऽकृतायां पदसंज्ञायां नलोपः प्राप्नोति। तदेतदानुपूर्व्या सिद्धं भवति॥ इदं तर्हि प्रयोजनं पञ्ञ्चभिः सप्तभिः इति। षट्त्रिचतुर्भ्यो हलादिः झल्युपोत्तममित्येष स्वरो यथा स्यात्॥ ॥ स्वरेऽवधारणाच्च(1)॥ स्वरेऽवधारणाच्च सञ्ञ्ज्ञाग्रहणमनर्थकम्। स्वरेऽवधारणं क्रियते-स्वरविधिं प्रतीति। क्रियते-स्वरविधिं प्रतीति॥ इदं(1) तर्हि -दण्डिदत्तौ दत्तदण्डिनौ(1)। तुग्विधौ किमुदाहरणम्?॥ वृत्रहभ्याम् वृत्रहभिः। नलोपे कृते ह्रस्वस्य पिति कृति तुगिति तुक् प्राप्नोत्यसिद्धत्वान्न भवति॥ तुग्विधौ चोक्तम्(2)॥ (तुग्विधौ चोक्तम्(3))॥ किमुक्तम्?॥ संनिपातलक्षणो विधिरनिमित्तं तद्विघातस्येति॥ इदं तर्हि प्रयोजनंकृतीति वक्ष्यामीति। इह मा भूत्-ब्रह्महच्छत्रम्। भ्रूणहच्छाया(1)। न ह्येषे संनिपातलक्षणो नलोपः॥ ",
    "pradeep": "",
    "video": ""
}
