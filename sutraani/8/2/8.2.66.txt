{
    "i": "82066",
    "an": "",
    "ad": "पदस्य$8$1$16##पूर्वत्रासिद्धम्$8$2$1",
    "ss": "पदस्य ससजुषोः रुँः",
    "sa": "पदान्तसकारस्य सजुष्-शब्दस्य च रुँत्वं स्यात् । ",
    "sd": "पदान्ते विद्यमानस्य सकारस्य तथा सजुष्-शब्दस्य षकारस्य च रुँत्वं भवति । यथा -\n\n1) राम + सुँ [प्रथमैकवचनस्य प्रत्ययः]\n→ राम + स् [उकारस्य <<उपदेशेऽजनुनासिक इत्>> [[1।3।2]] इति इत्संज्ञा, <<तस्य लोपः>> [[1।3।9]] इति लोपः। अग्रे <<सुप्-तिङन्तम् पदम्>> [[1।4।14]] इत्यनेन 'राम+स्' इत्यस्य पदसंज्ञा भवति ।]\n→ राम + रुँ [<<ससजुषो रुँ>> [[8।2।66]] इति रुँत्वम् ]\n→ रामः [<<खरवसानयोर्विसर्जनीयः>> [[8।3।15]] इति विसर्गः]\n\nमुनिः, मतिः, साधुः एते शब्दाः अपि अनेनैव प्रकारेण सिद्ध्यन्ति ।\n\n2) 'सजुष्' ( = सह) इति षकारान्तशब्दः । 'जुषीँ प्रीतिसेवनयोः' अस्मात् धातोः 'सह जुषते' अस्मिन् अर्थे <<सहस्य सः संज्ञायाम्>> [[6।3।78]] अनेन सूत्रेण सह-इत्यस्य सकारादेशः भवति । अग्रे स+जुष् इत्यस्मात् <<क्विप् च>> [[3।2।76]] इत्यनेन क्विप्-प्रत्यये कृते 'सजुष्' इति प्रातिपदिकम् सिद्ध्यति । 'सहयोगी' इति तस्य अर्थः । अस्य शब्दस्य षकारस्य पदान्ते रुत्वँ भवति । यथा - \nसजुष् + सुँ [प्रथमैकवचनस्य प्रत्ययः]\n→ सजुष्  + स् [उकारस्य <<उपदेशेऽजनुनासिक इत्>> [[1।3।2]] इति इत्संज्ञा, <<तस्य लोपः>> [[1।3।9]] इति लोपः। ]\n→ सजुष् [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इति सकारस्य लोपः । लोपे सत्यपि <<प्रत्ययलोपे प्रत्ययलक्षणम्>> [[1।1।62]] इत्यनेन सुँ-प्रत्ययान्तस्य लक्षणम्, इत्युक्ते    <<सुप्तिङ्गन्तं पदम्>> [[1।4।14]] इत्यनेन पदत्वम् विधीयते ।]\n→ सजुर्  [<<ससजुषो रुँ>> [[8।2।66]] इति रुँत्वम् ]\n→ सजुः [<<खरवसानयोर्विसर्जनीयः>> [[8।3।15]] इति विसर्गः]\n\nज्ञातव्यम् - <<झलां जशोऽन्ते>> [[8।2।39]] इत्यनेन विहितस्य जश्त्वस्य अयं अपवादः अस्ति । <<झलां जशोऽन्ते>> [[8।2।39]] इत्यनेन पदान्त सकारषकारयोः जश्त्वे दकारडकारौ आदेशौ दीयेते । परन्तु अनेन सूत्रेण सकारान्तस्य सजुष्-शब्दस्य च अपवादरूपेण रुँ-आदेशः उच्यते । ",
    "sk": "॥ अथ स्वादिसन्धिप्रकरणम्‌ ॥\tस्वौजसमौड् <{SK183}> इति सुप्रत्यये शिवस् अर्च्य इति स्थिते पदान्तस्य सस्य सजुष्शब्दस्य च रुः स्यात् । जश्त्वापवादः ॥",
    "lsk": "पदान्तस्य सस्य सजुषश्च रुः स्यात्॥",
    "balamanorama": "<<ससजुषो रुः>> - ससजुषो रुः । ससजुषो रु रिति छेदः ।रो रि॑इति रेफलोपः । सश्च सजूश्च ससजुषौ, तयोरिति विग्रहः । रुविधौ उकार इत् । तत्फलं त्वनुपदमेव वक्ष्यते । 'स' इति सकारो विविक्षितः । अकार उच्चारणार्थः । पदस्येत्यधिकृतं सकारेण सजुष्शह्देन च विशेष्यते । ततस्त दन्तविधिः । सकारान्तं सजुष्शब्दान्तं च यत् पदं तस्य रुः स्यादित्यर्थः । सचअलोऽन्त्ये॑त्यन्त्यस्य भवति । तत्फलितमाह-पदान्तस्य सस्येति । सजुष्शब्दस्य चेति । सजुष्शब्दान्तं यत् पदं तदन्तस्य षकारस्येत्यर्थः । ततश्च सजुषौ सजुष इत्यत्र षकारस्य न रुत्वम्, पदान्तत्वाभावात् ।सजुष्शब्दान्तं यत् पदं तदन्तस्य षकारस्येत्यर्थः । ततस्च सजुषौ सजुष इत्यत्र षकारस्य न रुत्वम्, पदान्तत्वाभावात् ।सजुष्शब्दान्तं यत्पद॑मिति तदन्तविधिना परमसजूरित्यत्र नाव्याप्तिः । न च सजूरित्यत्राव्याप्तिः शङ्क्या, व्यपदेशिवद्भावेन तदन्तत्वात् ।व्यपदेशिवद्भावो ।ञप्रातिपदिकेन॑ इतिग्रहणवता प्रातिपदिकेन तदन्तविधिर्न॑ इति च पारिभाषाद्वयंप्रत्ययग्रहणे यस्मा॑दितिविषयं, नतु येन विधिरितिविषयमितिअसमासे निष्कादिभ्यः॑ इति सूत्रे भाष्ये स्पष्टम् । ननु शिवसिति सकारस्य 'झलाञ्जशोन्ते' इति जश्त्वेन दकारः स्यात्, जश्त्वं प्रति रुत्वस्य परत्वेऽपि असिद्धत्वादित्यत आह — जश्त्वापवाद इति । तथा च रुत्वस्य निरवकाशत्वान्नासिदधत्वमिति भावः । तदुक्तं भाष्येपूर्वत्रासिद्धे नास्ति विप्रतिषेधोऽभावादुत्तरस्ये॑ति ,अपवादो वचनप्रामाण्यादि॑ति च ।",
    "tattvabodhini": "<<ससजुषो रुः>> - ससजुषो रुः ।पदस्ये॑त्यनुवृतं ससजूभ्र्यां विशेष्यते, विशेषणेन तदन्तविधिः । न च सजूःशब्दांशेग्रहणवता प्रतिपदिकेन तदन्तविधिर्ने॑ति निषेधः शङ्क्यः, तस्य प्रत्ययविधिविषयकत्वात् । सान्तं सजुष्शब्दान्तं च यत्पदं तस्य रुः स्यात्स चाऽलोन्त्यस्य । एवं स्थिते फलितमाह-पदान्तस्य सस्येति । सजुष्शब्दस्येति । तदन्तस्य पदस्येत्यर्थः । तेनसुजुषौ॑सजुष॑ इत्यत्रापि नातिव्याप्तिः । नचसजू॑रित्यत्राऽव्याप्तिः,व्यपदेशिवद्भावोऽप्रातिदिकेने॑ति निषेधादिति वाच्यं, तस्यापि प्रत्ययविधिविषयकत्वात् । अतएवव्यपदेशिवद्भावोऽप्रातिपदिकेने॑तिग्रहणवते॑ति च परिभाषाद्वयमपि प्रत्ययविधिविषयकमितिदिव उ॑त्सूत्रे हरदत्तेनोक्तम् । कैयटहरदत्ताभ्यामिति तु मनोरमायां स्थितम् । तत्र कैयटेनानुक्तत्वात्कैयटग्रहणं प्रमादपतिततमिति नव्याः । केचित्तुदिव उ॑त्सूत्रं यस्मिन्निति बहुव्रीहिरयं, सूत्रसमुदायश्चान्यपदार्थः । तथाचदिव उ॑त्सूत्रशब्देनद्वन्द्वे चे॑ति सूत्रस्यापि क्रोटीकारात्तत्र च कैयटेनोक्तत्वान्नोक्तदोष इति कुकविकृतिवत्क्लेशेन मनोरमां समर्थयन्ते ।",
    "padamanjari": " सजूरिति । पूर्ववद्भावे क्विप्, रुत्वे कृते र्ठ्वोरुपधायाःऽ इति दीर्घत्वम्, बहुव्रीहौ सहस्य सभावः । सप्रीतिरित्यर्थः ॥",
    "kashika": "सकारान्तस्य पदस्य सजुषित्येतस्य च रुः भवति। सकारान्तस्य अग्निरत्र। वायुरत्र। सजुषः सजूरृतुभिः। सजूर्देवेभिः। जुषेः क्विपि सपूर्वस्य रुपम् एतत्।",
    "kashika_nyaas": "   `सजूः` इति। `जुषी प्रीतिसेवनयोः` (धातुपाठः-1288), सह जषत इति क्विप्, उपपदसमासः, `सहस्य सः संज्ञायाम्`  [[6|3|77]]  इति सभावः। रुत्वे कृते `र्वोरुपधायाः`  [[8|2|76]]  इति दीर्घः। सजुवो ग्रहणमसकारान्तार्थम्। योगश्चायं जश्त्वापवादः॥",
    "sae": "The सकार at end of a पद, and the षकार at end of the सजुष् पद get a रुँ-आदेश । ",
    "mahabhashyam": "",
    "pradeep": "",
    "video": ""
}