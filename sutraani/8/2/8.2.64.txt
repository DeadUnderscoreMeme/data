{
    "i": "82064",
    "an": "",
    "ad": "पदस्य$8$1$16##पूर्वत्रासिद्धम्$8$2$1",
    "ss": "मः धातोः पदस्य नः ",
    "sa": "धातोः पदान्ते विद्यमानस्य मकारस्य नकारादेशः भवति । ",
    "sd": "अस्य सूत्रस्य अर्थम् ज्ञातुम् अस्मिन् शब्दे उपस्थितानां शब्दानाम् परस्परसम्बन्धः कथम् कर्तव्यः तत् आदौ पश्यामः - \n\nअ) 'मः धातोः' इत्यत्र <<येन विधिस्तदन्तस्य>> इत्यनेन [[1।1।72]] इत्यनेन 'मकारान्तधातोः' इति अर्थः जायते ।\nआ) 'धातोः पदस्य' इत्यत्र <ऽपदाङ्गाधिकारे तस्य च तदन्तस्य चऽ> इत्यनेन 'धात्वन्तस्य पदस्य' इति अर्थः जायते । \nइ) 'पदस्य नः' इत्यत्र <<अलोऽन्त्यस्य>> [[1।1।52]] इत्यनेन 'पदस्य अन्तिमवर्णस्य नकारादेशः' इति अर्थः जायते ।\n\nअतः अस्य सूत्रस्य सम्पूर्णः अर्थः अयम् - यस्य पदस्य अन्ते धातोः मकारः अस्ति, तस्य मकारस्य नकारादेशः भवति । \n\nयथा, 'प्र+शम्' अस्मात् धातोः क्विप्-प्रत्यये परे <<अनुनासिकस्य क्विझलोः क्ङिति>> [[6।4।15]] इत्यनेन अङ्गस्य उपधादीर्घे कृते 'प्रशाम्' इति प्रातिपदिकं सिद्ध्यति । अत्र 'शाम्' इत्यस्य <ऽक्विबन्तः धातुत्वं न जहतिऽ> इत्यनेन धातुसंज्ञा अपि अस्ति । अस्य शब्दस्य प्रथमैकवचनस्य प्रक्रियायाम् 'प्रशाम् + सुँ' इत्यत्र <<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इत्यनेन सुँलोपे कृते, <<प्रत्ययलोपे प्रत्ययलक्षणम्>>  [[1।1।62]] इत्यनुसृत्य <<सुप्तिङन्तं पदम्>> [[1।4।14]] इत्यनेन 'प्रशाम्' इत्यस्य पदसंज्ञा भवति । अस्याम् अवस्थायाम् वर्तमानसूत्रेण  अस्य अन्ते विद्यमानस्य मकारस्य नकारादेशः भवति, अतः 'प्रशान्' इति प्रथमैकवचनस्य रूपं सिद्ध्यति ।\n\nतथैव प्र+दम्+क्विप् → प्रदाम् इत्यस्य प्रथमैकवचनम् प्रदान्, तथा प्र + तन् + क्विप् → प्रताम् इत्यस्य प्रथमैकवचनम् प्रतान् - एते अपि सिद्ध्यतः ।\n\nअन्यानि उदाहरणानि -\n\n1. प्रशाम् + भ्याम्  → प्रशान् + भ्याम् → प्रशान्भ्याम्  \n2. प्रशाम् + सुप् \n→ प्रशान् सु [<<मो नो धातोः>> [[8।2।64]]\n→ प्रशान् सु /  प्रशान् ध् सु [<<नश्च>> [[8।3।30]] इति वैकल्पिकः धुडागमः]\n→ प्रशान्सु / प्रशान्त्सु [<<खरि च>> [[8।4।55]] इति चर्त्वम्]          \n                      \nज्ञातव्यम् -  प्रशान्, प्रदान्, प्रतान् इत्यत्र <<नलोपः प्रातिपदिकान्तस्य>> [[8।2।7]] इत्यस्य असिद्धत्वात् नकारलोपः न भवति ।",
    "skn": "341",
    "mskn": "290",
    "sskn": "253",
    "lskn": "269",
    "plskn": "0",
    "lpn": "893",
    "sk": " धातोर्मस्य नः स्यात्पदान्ते । नत्वस्यासिद्धत्वान्नलोपो न । प्रशाम्यतीति प्रशान् । प्रशामौ । प्रशामः । प्रशान्भ्यामित्यादि ॥",
    "lsk": "धातोर्मस्य नः पदान्ते। प्रशान्॥",
    "balamanorama": "<<मो नो धातोः>> - अथ मकारान्ताः । अथ प्रपूर्वात्शमुधातोः क्विपिअनुनासिकस्य क्वझलोः क्ङिति॑ इति दीर्घे सति निष्पन्ने प्रशाम्शब्दो विशेषमाह — मो नो धातोः । 'म' इति षष्ठन्तंधातो॑रित्यस्य विशेषणं, ततस्तदन्तविधिः । पदस्येत्यधिकृतं, 'स्कोः संयोगाद्योः' इत्यतोऽन्ते इत्यनुवर्तते । तदाह-मान्तस्येत्यादिना ।अलो ।ञन्त्यस्ये॑ति मकारस्य भवति । तत्र सोर्हल्ङ्यादिलोपे सति नकारस्य प्रातिपदिकान्तत्वात्पदान्तत्वाच्चन लोपः प्रातिपदिकान्तस्ये॑ति नलोपमाशङ्क्याह — नत्वस्येति । प्रशानिति । स्वरादिपाठेऽप्यस्य नाव्ययत्वं, सत्त्ववाचित्वात् । असत्त्ववाचित्वे तु स्वरादिपाठाद्वययत्वमेवेति भावः । प्रशान्भ्यामिति । भ्यामादो हलिस्वादिष्वसर्वनामस्थाने॑ इति पदत्वान्नत्वमिति भावः । इत्यादीति । प्रशान्भिः । प्रशामे । प्रशान्भ्यः । प्रशामः । प्रशामः । प्रशामोः । प्रशामाम् । प्रशामि प्रशान्त्सु-प्रशान्सु ।नश्चेति॑धृड्विकल्पः । अथ कायतेर्ङिमिरिति निष्पन्नः किम्शब्दः प्रष्टव्ये वर्तते ।",
    "tattvabodhini": "<<मो नो धातोः>> - प्रशानिति ।शम उपशमे॑क्विप् ।अनुनासिकस्य क्वी॑ति दीर्घः ।",
    "padamanjari": " नलोपो न भवतीति ॥ नत्वं तु लोपार्थमेव स्यादिति मन्यते ॥",
    "kashika": "मकारन्तस्य धातोः पदस्य नकारादेशो भवति। प्रशान् प्रतान्। प्रदान्। शमितमिदमादीनां क्विप्, अनुनासिकस्य क्विझलोः क्ङिति [[6|4|15]] इति दीर्घत्वम्। नत्वस्य असिद्धत्वान् नलोपो न भवति। मः इति किम्? भित्। छित्। धातोः इति किम्? इदम्। किम्। पदस्य इत्येव, प्रतामौ। प्रतामः।",
    "kashika_nyaas": "   `पदस्य` इति वत्र्तते। तच्च धातुसमानाधिकरणं मकारेण विशेष्यते -मकारान्तस्य पदस्य धातोरिति। `प्रशान्, प्रतान्? इति। `शमु उपशमे` (धातुपाठः-1201), `तमु काङ्क्षायाम्` (धातुपाठः-1202), क्विप्, `अनुनासिकस्य क्विझलोः क्ङिति`  [[6|4|15]]  इत्युपधादीर्घत्वम्, हल्ङ्यादिलोपः  [[6|1|66]] । अथेह `नलोपः प्रातिपदिकान्तस्य`  [[8|2|7]]  ति नकारलोपः कस्मान्न भवति? इत्याह -`नत्वस्य` इत्यादि॥",
    "sae": "A मकार occurring at end of a धातु which in turn occurs at end of a पद is converted to नकार.\n",
    "mahabhashyam": "",
    "pradeep": "",
    "video": ""
}
