{
    "i": "82077",
    "an": "उपधायाः$82076##इकः$82076##धातोः$82074##र्वोः$82076##दीर्घ$82076",
    "ad": "पूर्वत्रासिद्धम्$8$2$1",
    "ss": "र्वोः  धातोः उपधायाः इकः हलि दीर्घः",
    "sa": "रेफ-वकारान्त-धातोः उपधाभूतस्य इक्-वर्णस्य हल्-वर्णे परे दीर्घादेशः भवति । ",
    "sd": "यस्य धातोः अन्ते रेफः वकारः वा अस्ति तस्य उपधायाम् विद्यमानस्य इ/उ/ऋ/ऌवर्णस्य हल्-वर्णे परे दीर्घादेशः भवति । उदाहरणानि एतानि - \n\n1. 'तॄ' धातोः कर्मणि-प्रयोगे लट्-लकारस्य प्रथमपुरुषैकवचनस्य प्रक्रिया इयम् - \nतॄ + लट् [<<वर्तमाने लट्>> [[3।2।123]] इति लट्]\n→ तॄ + त [<<भावकर्मणोः>> [[1।3।13]] इति कर्मणि-प्रयोगस्य विवक्षायामात्मनेपदम् ।  <<तिप्तस्..>> [[3।4।78]] इति प्रथमपुरुषैकवचनस्य विवक्षायाम् 'त' प्रत्ययः]          \n→ तॄ + यक् + त [<<सार्वधातुके यक्>> [[3।1।67]] इति विकरणप्रत्यय यक्]\n→ तिर् + यक् + त [<<ऋत इद्धातोः>> [[7।1।100]] इति ॠकारस्य इकारः । <<उरण् रपरः>> [[1।1।51]] इति सः रपरः]\n→ तिर् + य + ते [<<टित आत्मनेपदानां टेरे>> [[3।4।79]] इति एकारादेशः]\n→ तीर् य ते [<<हलि च>> इति रेफान्तधातोः उपधायाः इक्-वर्णस्य दीर्घादेशः]\n→ तीर्यते । \n\n2. 'दिव्' धातोः लट्-लकारस्य प्रथमपुरुषैकवचनस्य प्रक्रिया इयम् - \nदिव् + लट् [<<वर्तमाने लट्>> [[3।2।123]] इति लट्]\n→ दिव् + तिप्  [<<तिप्तस्..>> [[3।4।78]] इति प्रथमपुरुषैकवचनस्य विवक्षायाम् 'तिप्' प्रत्ययः]          \n→ दिव् + श्यन् + तिप् [<<दिवादिभ्यः श्यन्>> [[3।1।69]] इति विकरणप्रत्ययः श्यन्]\n→ दिव् + य + ति [इत्संज्ञालोपः]\n→ दीव्यति [<<हलि च>> इति वकारान्तधातोः उपधायाः इक्-वर्णस्य दीर्घादेशः] \n\nज्ञातव्यम् - \n1. अस्य सूत्रस्य प्रयोगः 'अपदान्त'धातोः विषये एव भवति, यतः यदि धातुः पदसंज्ञकः अस्ति तर्हि <<र्वोरुपधायाः दीर्घः इकः>> [[8।2।76]] अनेन पूर्वसूत्रेणैव दीर्घादेशः विधीयते । अतः अस्मिन् विषये काशिकाकारः वदति - 'अपदान्तार्थः ऽयमारम्भः' । अतः यद्यपि एतत् सूत्रम् पदाधिकारे अस्ति, तथापि अनेन सूत्रेण उक्तः विधिः अपदान्तविधिः अस्तीति स्मर्तव्यम् । \n\n2. अस्मिन् सूत्रे 'र्वोः' इति 'धातोः' इत्यस्य विशेषणरूपेण प्रयुज्यते । 'र्वोः धातोः' इत्यत्र <<येन विधिस्तदन्तस्य>> [[1।1।72]] इत्यनेन 'रेफ-वकारान्त-धातोः' इति अर्थः जायते ।\n\n                   \n",
    "skn": "354",
    "mskn": "710",
    "sskn": "488",
    "lskn": "610",
    "plskn": "387",
    "lpn": "542",
    "sk": " रेफवान्तस्य धातोरुपधाया इको दीर्घः स्याद्धलि । न चाल्लोपस्य स्थानिवत्त्वम् । दीर्घविधौ तन्निषेधात् । बहिरङ्गपरिभाषा तूक्तन्यायेन न प्रवर्तते । प्रतिदीव्नः । प्रतिदीव्नेत्यादि ॥ यज्वा । यज्वानौ । यज्वानः ॥ ",
    "lsk": "रेफवान्तस्य धातेरुपधाया इको दीर्घो हलि। पिपूर्तः। पिपुरति। पपार॥",
    "balamanorama": "",
    "tattvabodhini": "हलि च। `र्वोरुपधाया दीर्घ इकः`इत्यनुवर्तते, `सिपि धातोः`इत्यतो `धातो`रिति च, तच्च धातुग्रहणं र्वो`रित्यनेन विशेष्यते, विशेषणेन तदन्तविधिस्तदाह - रेफवान्तस्य धातोरित्यादि। रेफान्तस्य तु `गीर्यति``पर्यति``गीर्णं``पूर्ण`मित्याद्युदाहरणानि। धातोः किम्? रेफान्तस्य पदस्य मा भूत्। अग्निः करोति। वायुः करोति। नन्वस्तु धातोरनुवर्तनं परंतु `र्वो`रित्यनेन धातुर्न विशेष्यते -`रेफवान्तस्य धातो`रिति, किं तु इग्विशेष्यते, -`रेफवान्तस्येको दीर्घः स्यात्तौ च रेफवकारौ धातोश्चेत्`। अन्तशब्दोऽत्र समीपवाची। तथाच `उपधायां चे`ति सूत्रं त्यक्तुं शक्यम्, अनेनैव मूर्छतिहूर्छतूत्यादिरूपसिद्धेरिति चेन्मैवम्। `कुर्कुरीयती`त्यादवतिप्रसङ्गः स्यात्। तस्मात् `र्वो`रित्यनेन धातुरेव विशेष्यः। एतच्चाकरे स्पष्टम्। यत्तु `उपधायां चे`ति कैश्चिदुपन्यस्तम्, तन्न, दिवेर्वकारस्याऽनुपधात्वात्। उक्तन्यायेनेति। यथो#एद्देशपक्षे षाष्ठीं परिभाषां प्रति दीर्घस्याऽसिद्धतयेत्यर्थः। प्रतिदिव्न इथि। न भकुर्छुरा`मित्यत्र `र्वो`रित्यनुवर्तनाद्रेफवान्तस्यैव भस्य निषेध इति न दीर्घनिषेधोऽत्र शङ्क्यो, नान्तस्येह भत्वात्।  ",
    "padamanjari": "",
    "kashika": "हलि च परतो रेफवकारान्तस्य धातोः उपधायाः इकः दीर्घः भवति। आस्तीर्णम्। विस्तीर्णम्। विशीर्णम्। अवगूर्णम्। वकारान्तस्य दीव्यति। सिव्यति। धातोः इत्येव, दिवम् इच्छति दिव्यति। चतुरः इच्छति चतुर्यति। इकः इत्येव, स्मर्यते। भव्यम्। अपदान्तार्थो ऽयमारम्भः।",
    "kashika_nyaas": "   `दिव्यति, चतुर्यति` इति। दिव्? चतुर् -इत्युभयं प्रातिपदिकमत्र, तेन न भवति। `स्मेर्यते` इति। भावे यक्, `गुणोर्त्तिसंयोगाद्योः`  [[7|4|29]]  इति गुणः। `भव्यम्` इति। `अचो यत्`  [[3|1|97]]  गुणः; `धातोस्तन्निमित्तस्यैव`  [[6|1|77]]  इत्यवादेशः॥",
    "sae": "The उपधा letter of a रेफान्त or a वकारान्त धातु becomes दीर्घ if that letter belongs to the इक् प्रत्याहार and if the धातु is followed by a हल् letter. ",
    "mahabhashyam": "",
    "pradeep": "",
    "video": "",
    "lsk_chapter": "14"
}