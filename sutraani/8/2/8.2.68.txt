{
    "i": "82068",
    "an": "",
    "ad": "पदस्य$8$1$16##पूर्वत्रासिद्धम्$8$2$1",
    "ss": "पदस्य अह्नः रुँः",
    "sa": "अहन्-इत्यस्य पदान्ते रुँत्वं भवति । ",
    "sd": "अहन् (= दिवसः) अस्य शब्दस्य पदसंज्ञायां प्राप्तायाम् नकारस्य रुँत्वम् भवति ।  यथा - \n\n1) अहन् + भ्याम् [तृतीयैकवचनस्य प्रत्ययः]\n→ अहरुँ + भ्याम् [<<स्वादिष्वसर्वनामस्थाने>> [[1।4।17]] इति अहन्-इत्यस्य पदसंज्ञा । <<अहन्>> [[8।2।68]] इत्यनेन नकारस्य रुत्वम् ।]       \n→ अहउ + भ्याम् [<<हशि च>> [[6।1।114]] इति उत्वम् ]\n→ अहोभ्याम् [<<आद्गगुणः>> [[6।1।87]] इति गुणैकादेशः]\n\n2) अहन् + सुँ [प्रथमैकवचनस्य प्रत्ययः]\n→ अहन्  [ <<स्वमोर्नपुँसकात्>> [[7।1।23]] इति सुँ-प्रत्ययस्य लुक् ।]\n→ अहरुँ  [ <<प्रत्ययलोपे प्रत्ययलक्षणम्>> [[1।1।62]]  इति अहन्-इत्यस्य पदसंज्ञा । <<अहन्>> [[8।2।68]] इत्यनेन नकारस्य रुत्वम् ।]   \n→ अहः [<<खरवसानरयोर्विसर्जनीयः>> [[8।3।15]] इति विसर्गः ]\n   \n<!पदाङ्गाधिकारे तस्य च तदन्तस्य च!>   अनया परिभाषया यस्य अन्ते 'अहन्' शब्दः अस्ति  तादृशस्य शब्दस्य विषये अपि अस्य सूत्रस्य प्रयोगः भवितुं अर्हति । यथा - 'दीर्घमहः यस्य सः'  इत्यस्मिन् अर्थे 'दीर्घाहन्' इति प्रातिपदिकं सिद्ध्यति । अस्य प्रथमपुरुषैकवचनस्य प्रक्रिया - \n\nदीर्घाहन्  + सुँ [प्रथमैकवचनस्य प्रत्ययः]\n→ दीर्घाहन् [<<हल्ङ्याब्भ्यो दीर्घात् सुतिस्यपृक्तं हल्>> [[6।1।68]] इति सुँ-इत्यस्य लोपः ।]\n→ दीर्घाहान् [<<सर्वनामस्थाने चासम्बुद्धौ>>[[6।4।8]] इति नकारान्तस्य अङ्गस्य उपधादीर्घः।]            \n→ दीर्घाहारुँ  [  <<प्रत्ययलोपे प्रत्ययलक्षणम्>> [[1।1।62]]  इति अहन्-इत्यस्य पदसंज्ञा । <<अहन्>> [[8।2।68]] इत्यनेन नकारस्य रुत्वम् ।]   \n→ दीर्घाहाः [<<खरवसानरयोर्विसर्जनीयः>> [[8।3।15]] इति विसर्गः ]                             \n\nअत्र वार्तिकद्वयं ज्ञातव्यम् - \n      \n1. <! रूपरात्रिरथन्तरेषु रुत्वं वाच्यम् !>  । 'रुप', 'रात्रि', 'रथ' - एतेषाम् पूर्वस्य अहन्-शब्दस्य रुँत्वं भवति । यथा - \n\nअ) अहन् + रूप = अहोरूप । \n\nआ)  अहन् + रात्रि  = अहोरात्र । प्रक्रिया इयम् -\n अहश्च रात्रिश्च एतयोः समाहारः \n= अहन् + रात्रि + अच्  [वर्तमानसूत्रेण अच् इति समासान्तप्रत्ययः।]\n→ अहरुँ + रात्रि + अ [<<रोऽसुपि>> [[8।2।69]] इत्यत्र पाठितेन <!रूपरात्रिरथन्तरेषु रुत्वं वाच्यम्!> इत्यनेन वार्त्तिकेन अहन्-शब्दस्य नकारस्य रुँत्वं भवति ।]\n→ अहर् + रात्रि + अ [उँकारस्य <<उपदेशेऽजनुनासिक इत>> [[1।3।2]] इति इत्संज्ञा । <<तस्य लोपः>> [[1।3।9]] इति लोपः]\n→ अह उ + रात्रि + अ [रेफस्य <<हशि च>>  [[6।1।114]] इति उकारः]\n→ अहोरात्रि + अ [<<आद्गुणः>> [[6।1।87]] इति गुण-एकादेशः]\n→ अहोरात्र् + अ [<<यस्येति च>> [[6।4।148]] इति इकारलोपः]\n→ अहोरात्र [<<\tरात्राह्नाहाः पुंसि>> [[2।4।39]] इत्यनेन पुंस्त्वम् ]\n\nइ) अहन् + रथन्तर    = अहोरथन्तर   ।\n\n2.  <!अहरादीनां पत्यादिषु वा रेफः !> । अहरादिगणस्य शब्दानाम् पत्यादिगणस्य शब्देषु परेषु विकल्पेन रेफः भवति ।\nयथा - अहन् + पतिः = अहर् + पतिः = अहर्पतिः ।\nरेफाभावे -\nअहन् + पतिः\n→ अहरुँ + पतिः [<<अहन्>> [[8।2।68]] इत्यनेन रूत्वम्]\n→ अहः + पतिः [<<खरवसानयोर्विसर्जनीयः>> [[8।3।15]] इत्यनेन विसर्गः]\n→ अहः पतिः, अह≍पतिः । [<<कुप्वोः ≍क ≍पौ च>>  [[8।3।37]] इति विकल्पेन उपध्मानीयः]\n\nअस्मिन् वार्तिके 'अहरादिगण' तथा 'पत्यादिगण' एतेषाम् विषये उक्तमस्ति । एते गणाः एतादृशाः - \nअहरादिगणः =  {अहर् , गिर्, धुर् }(अहर्-इत्यनेन अहन्-शब्दः स्वीक्रियते) ।          \nपत्यादिगणः = { पति, गण, पुत्र }\n\nअतः अनेन वार्तिकेन एतानि पदानि सिद्ध्यन्ति - अहर्पतिः, गीर्पतिः, धूर्पतिः , अहर्गणः, गीर्गणः, धूर्गणः, अहर्पुत्रः, गीर्पुत्रः, धूर्पुत्रः ।\n\nज्ञातव्यम् - \n1. 'अहन्' शब्दस्य <<नलोपः प्रातिपदिकान्तस्य>>  [[8।4।7]] इत्यनेन पदान्ते वस्तुतः नकारलोपः विधीयते । परन्तु अस्मिन् सूत्रे 'अहन्' इति नकारसहितस्य पदस्य योजनम् कृतमस्ति । एतत् ज्ञापकमस्ति यत् 'अहन्-शब्दस्य विषये पदान्ते नकारलोपः न भवति' इति । सिद्धान्तकौमुद्यामस्मिन् विषये दीक्षितः वदति - 'अहन् अस्य सूत्रस्य द्विवारं उच्चारणम् कृत्वा, प्रथमः 'अहन्' शब्दः नलोपनिषेधार्थः अस्ति, द्वितीयः च रुत्वनिर्देशं करोति' इति चिन्तनीयम् । \n\n2.  <<अहन्>> [[8।2।68]] एतत् सूत्रम् वस्तुतः त्रिपाद्यामस्ति, परन्तु अस्मात् अनन्तरम् <<हशि च>> [[6।1।114]] अस्य सूत्रस्य प्रयोगः भवितुमर्हति, यतः <<हशि च>> [[6।1।114]] अस्य सूत्रस्य प्रसक्तिः केवलं त्रिपाद्याः अनन्तरम् एव भवितुम् शक्नोति । यदि अत्र असिद्धाधिकारस्य प्रयोगं कुर्मः तर्हि  <<हशि च>> [[6।1।114]]  अस्य सूत्रस्य अवकाशः एव विनश्यति । अतः अत्र   <<हशि च>> [[6।1।114]]  इतीदं सूत्रम्  <<अहन्>> [[8।2।68]] अस्मात् अनन्तरमपि प्रयोक्तुं शक्यते ।\n",
    "sk": "॥ अथ हलन्तनपुंसकलिङ्ग-प्रकरणम्‌ ॥\n\n अहन्नित्यस्य रुः स्यात्पदान्ते । अहोभ्याम् । अहोभिः । इह अहः अहोभ्यामित्यादौ रत्वरुत्वयोरसिद्धत्वान्नलोपे प्राप्ते । अहन्नित्यावर्त्य नलोपाभावं निपात्य द्वितीयेन रुर्विधेयः । तदन्तस्यापि रुत्वरत्वे । दीर्घाण्यहानि यस्मिन् स दीर्घाहा निदाघः । इह हल्ङ्यादिलोपे प्रत्ययलक्षणेनाऽसुपीति निषेधाद्रत्वाभावे रुः । तस्यासिद्धत्वान्नान्तलक्षण उपधादीर्घः । संबुद्धौ तु हे दीर्घाहो निदाघः । दीर्घाहानौ । दीर्घाहानः । दीर्घाह्ना । दीर्घाहोभ्याम् । दण्डि । दण्डिनी । दण्डीनि । स्रग्वि । स्रग्विणी । स्रग्वीणि । वाग्मि । वाग्मिनी । वाग्मीनि । बहुवृत्रहाणि । बहुपूषाणि । बह्वर्यमाणि । असृजः पदान्ते कुत्वम् । सृजेः क्विनो विधानात् । विश्वसृडादौ तु न । सृजिदृशोः <{SK2405}> इति सूत्रे रज्जुसृड्भ्यामिति भाष्यप्रयोगात् । यद्वा व्रश्च <{SK294}>इति सूत्रे सृजियज्योः पदान्ते षत्वं कुत्वापवादः । स्रग्ऋत्विक्शब्दयोस्तु निपातनादेव कुत्वम् । असृक्शब्दस्तु अस्यतेरौणादिके ऋच्प्रत्यये बोध्यः । असृक् । असृग् । असृजी । असृञ्जि । पद्दन्न <{SK228}> इति वा असन् । असानि । असृजा । अस्ना । असृग्भ्याम् । असभ्यामित्यादि । ऊकर्‌ । ऊगर्‌ । ऊर्जि । ऊर्न्जि । नरजानां संयोगः ।<!बहूर्जि नुम्प्रतिषेधः !> (वार्तिकम्) ।<!अन्त्यात्पूर्वो वा नुम् !> (वार्तिकम्) ॥ बहूर्जि । बहूर्ञ्जि वा कुलानि ॥ त्यत् । त्यद् । त्ये । त्यानि । तत् । तद् । ते । तानि । यत् । यद् । ये । यानि । एतत् । एतद् । एते । एतानि । अन्वादेशे तु एनत् । बोभिद्यतेः क्विप् । बेभित् । बेभिद् । बेभिदी । शावल्लोपस्य स्थानिवत्त्वादझलन्तत्वान्न नुम् । अजन्तलक्षणस्तु नुम् न । स्वविधौ स्थानिवत्त्वाभावात् । बेभिदि ब्राह्मणकुलानि चेच्छिदि ॥ गवाक्छब्दस्य रूपाणि क्लीबेऽर्चागतिभेदतः । असन्ध्यवङपूर्वरूपैर्नवाधिकशतं मतम् ॥ 1 ॥ स्वम्सुप्सु नव षड् भादौ षट्के स्युस्त्रीणि जश्शसोः । चत्वारि शेषे दशके रूपाणीति विभावय ॥ 2 ॥ तथाहि । गामञ्चतीति विग्रहे ऋत्विक् <{SK373}> आदिना क्विन् । गतौ नलोपः । अवङ् स्फोटायनस्य <{SK88}> इत्यवङ् । गवाक् । गवाग् । सर्वत्र विभाषा <{SK87}> इति प्रकृतिभावे गोअक् । गोअग् । पूर्वरूपे । गोऽक् । गोऽग् । पूजायां नस्य कुत्वेन ङः । गवाङ् । गोअङ् । गोऽङ् । अम्यपि एतान्येव नव । औङः शी । भत्वात् अचः <{SK416}> इत्यल्लोपः । गोची । पूजायां तु गवाञ्ची । गोअञ्ची । गोऽञ्ची ॥ जश्शसोः शिः <{SK312}> ॥ शेः सर्वनामस्थानत्वान्नुम् । गवाञ्चि । गोअञ्चि । गोऽञ्चि । गतिपूजनयोस्त्रीण्येव । गोचा । गवाञ्चा । गोअञ्चा । गोऽञ्चा । गवाग्भ्याम् । गोअग्भ्याम् । गोऽग्भ्याम् । गवाङ्भ्याम् । गोअङ्भ्याम् । इत्यादि ॥ सुपि तु ङान्तानां पक्षेङ्णोः कुग् <{SK130}> इति कुक् । गवाङ्क्षु । गवाङ्षु । गवाक्षु । गोअक्षु । गोक्षु । न चेह । चयो द्वितीया इति पक्षे ककारस्य खकारेण षण्णामाधिक्यं शङ्क्यम् । चर्त्वस्यासिद्धत्वात् । कुक्पक्षे तु तस्यासिद्धत्वाज्जश्त्वाऽभावे पक्षे द्वितीयादेशात्रीणि रूपाणि वर्द्धन्त एव ॥ ऊह्यमेषां द्विर्वचनानुनासिकविकल्पनात् । रूपान्यश्वाक्षिभूतानि <{SK527}> भवन्तीति मनीषिभिः ॥ 1 ॥ तिर्यक् । तिरश्ची । तिर्यञ्चि । पूजायां तु । तिर्यङ् । तिर्यञ्ची । तिर्यञ्चि । यकृत् । यकृती । यकृन्ति । पद्दन् <{SK228}> इति वा यकन् । यकानि । यक्ना । यकृता । शकृत् । शकृती । शकृन्ति । शकानि । शक्ना । शकृता । ददत् । ददती ॥",
    "lsk": "स्वमोर्लुक् । दत्वम् । स्वनडुत्, स्वनडुद् । स्वनडुही । चतुरनडुहोरित्याम् । स्वनड्वांहि । पुनस्तद्वत् । शेषं पुंवत् ॥ वाः । वारी । वारि । वार्भ्याम् ॥ चत्वारि ॥ किम् । के । कानि ॥ इदम् । इमे । इमानि ॥ <<अन्वादेशे नपुंसके वा एनद्वक्तव्यः>> (वार्त्तिकम्) । एनत् । एने । एनानि । एनेन । एनयोः ॥ अहः । विभाषा डिश्योः । अह्नी, अहनी । अहानि ॥ <<अहन्>> । अहन्नित्यस्य रुः पदान्ते । अहोभ्याम् ॥ दण्डि । दण्डिनी । दण्डीनि । दण्डिना । दण्डिभ्याम् ॥ सुपथि । टेर्लोपः । सुपथी । सुपन्थानि ॥ ऊर्क्, ऊर्ग् । ऊर्जी । ऊर्न्जि । नरजानां संयोगः । तत् । ते । तानि ॥ यत् । ये । यानि ॥ एतत् । एते । एतानि ॥ गवाक्, गवाग् । गोची । गवाञ्चि । पुनस्तद्वत् । गोचा । गवाग्भ्याम् ॥ शकृत् । शकृती । शकृन्ति ॥ ददत् ॥",
    "balamanorama": "<<हलि च>> - हलि च ।र्वोरुपधाया दीर्घ इकः॑ इत्यनुवर्तते । 'सिपि धातोः' इत्यतो धातोरिति च । तच्च र्वोरित्यनेन विशेष्यते । तदन्तविधिः । तदाह-रेफवान्तस्येत्यादिना । रेफान्तस्य-जीर्यतीत्युदाहरणम् । अपदान्तत्वात् 'र्वोरुपधायाः' इत्यप्राप्ते विधिः । प्रकृते च प्रतिदिव् न् अस् इति स्थिते नकारे हलि परे वान्तस्य दिव्धातोरूपधाया इकारस्य दीर्घ इति भावः । ननुअचः परस्मि॑न्नित्यल्लोपस्य स्थानिवत्त्वादकारेण व्यवधानाद्धल्परत्वाऽभावात्कथमिह दीर्घ इत्याशङ्क्य परिहरति — नचेति । कुत इत्यत आह — दीर्घविधौ तन्निषेधादिति ।न पदान्ते॑ति सूत्रेण दीर्घवधौ स्थानिवत्त्वनिषेधादित्यर्थः । नन्वेवमपि भसंज्ञापेक्षस्याऽल्लोपस्य बहिर्भूतप्रत्ययापेक्षत्वेन बहिरङ्गतया तस्याऽन्तरङ्गे दीर्घे कर्तव्येऽसिद्धत्वादकारेण व्यवधानाद्धल्परत्वाऽभावात्कथमिह दीर्घ इत्यत आह-बहिरङ्गेति । यथोद्देशपक्षे षाष्ठीं परिबाषां प्रति श्चुत्वस्याऽसिद्धतयाऽन्तरङ्गाऽभावे परिभाषाया अप्रवृत्तेरिति राजन्शब्दोक्तन्यायेन दीर्घस्याऽसिद्धतया तद्विषयेअसिद्धं बहिरङ्ग॑मिति परिभाषा न प्रवर्तते इति भावः । प्रतिदीव्न इति ।न भकुर्छुरा॑मिति निषेधस्तु वान्तस्याऽभत्वान्नेति भावः । इत्यादीति । प्रतिदिव्ने । प्रतिदीव्नः २ । प्रतिदीव्नोः २ । भ्यामादौ हलि राजवदित्यर्थः । यज्वन्शब्दः सुटि राजवदित्याह — यज्वेति ।",
    "tattvabodhini": "<<हलि च>> - हलि च ।र्वोरुपधाया दीर्घ इकः॑इत्यनुवर्तते,सिपि धातोः॑इत्यतोधातो॑रिति च, तच्च धातुग्रहणं र्वो॑रित्यनेन विशेष्यते, विशेषणेन तदन्तविधिस्तदाह —  — रेफवान्तस्य धातोरित्यादि । रेफान्तस्य तुगीर्यति॒॑पर्यति॒॑गीर्णं॒॑पूर्ण॑मित्याद्युदाहरणानि । धातोः किम् रेफान्तस्य पदस्य मा भूत् । अग्निः करोति । वायुः करोति । नन्वस्तु धातोरनुवर्तनं परंतुर्वो॑रित्यनेन धातुर्न विशेष्यते — ॒रेफवान्तस्य धातो॑रिति, किं तु इग्विशेष्यते, — ॒रेफवान्तस्येको दीर्घः स्यात्तौ च रेफवकारौ धातोश्चेत् । अन्तशब्दोऽत्र समीपवाची । तथाचउपधायां चे॑ति सूत्रं त्यक्तुं शक्यम्, अनेनैव मूर्छतिहूर्छतूत्यादिरूपसिद्धेरिति चेन्मैवम् ।कुर्कुरीयती॑त्यादवतिप्रसङ्गः स्यात् । तस्मात्र्वो॑रित्यनेन धातुरेव विशेष्यः । एतच्चाकरे स्पष्टम् । यत्तुउपधायां चे॑ति कैश्चिदुपन्यस्तम्, तन्न, दिवेर्वकारस्याऽनुपधात्वात् । उक्तन्यायेनेति । यथो#एद्देशपक्षे षाष्ठीं परिभाषां प्रति दीर्घस्याऽसिद्धतयेत्यर्थः । प्रतिदिव्न इथि । न भकुर्छुरा॑मित्यत्रर्वो॑रित्यनुवर्तनाद्रेफवान्तस्यैव भस्य निषेध इति न दीर्घनिषेधोऽत्र शङ्क्यो, नान्तस्येह भत्वात् ।",
    "padamanjari": " अहोभ्यामिति । ठ्हशि चऽ इत्युत्वम् । नलोपमकृत्वेत्यादि । नलोपविधावेतद्व्याख्यातम् । लाक्षमिकत्वादिति । अडागमेन अहन्निति रूपलाभात् । ह्रस्वविधाविति । समासे च लुमता लोपाद् रादेशे प्राप्ते रुत्वमुत्वार्थमुच्यते । अहोरूपमिति । षष्ठीसमासः । गतमहो रूपं पश्येत्यसमासः । अहोरात्र इति । ठहस्सर्वैकदेशऽ इत्यादिनाच् समासान्तः, इकारलोपे कृतेऽप्येकदेशविकृतस्यानन्यत्वादुत्वम् । रात्रग्रहणं तु न कृतम्; गतमहो रात्रिरागतेत्यसमासेऽपि रुत्वार्थम् ॥",
    "kashika": "अहनित्येतस्य पदस्य रुः भवति। अहोभ्याम्। अहोभिः। नलोपमकृत्वा निर्देशो ज्ञापकः नलोपाभावो यथा स्यातिति। दीर्घाहा निदाधः, हे दीर्घाहो ऽत्र इति। अहनित्यत्र तु लाक्षणिकत्वादहन्शब्दस्य रुः न भवति। अह्नो रुविधौ रूपरात्रिरथन्तरेषूपसङ्ख्यानं कर्तव्यम्। अहोरूपम्। अहोरात्रः। अहोरथन्तरम्। रो ऽसुपि [[8|2|69]] इत्यस्य अपवादो रुत्वमुपसङ्ख्यायते। अपर आह सामान्येन रेफादौ रुत्वं भवति, अहोरम्यम्, अहोरत्नानि इति।",
    "kashika_nyaas": "   `नलोपः प्रातिपदिकान्तस्य`  [[8|2|7]]  इति नलोपे प्राप्ते विधीयते। `\tअहोभ्याम्, अहोभिः` इति। `हशि च`  [[6|1|110]]  इत्युत्वम्, `आद्गुणः`  [[6|1|84]] । `दीर्घाहो निदाघः` [`दर्घाहा` -काशिका, प्राचीनमुद्रितन्यासपाठश्च] इति। बहुव्रीहिः, हल्ङ्यादिलोपः  [[6|1|66]] , रुत्वस्यासिद्धत्वात्? `सर्वनामस्थाने च`  [[6|4|8]]  इत्यादिना दीर्घः, `भोभगोअधो`  [[8|3|7]]  इत्यादिना रेफस्य यकारः, तस्य `हलि सर्वेषाम्`  [[8|3|22]]  इति लोपः। `हे दीर्घाहोऽत्रि` इति। `अतो रोरप्लुतादप्लुते`  [[6|1|109]]  इत्युत्वम्; `आद्गुणः`  [[6|1|84]] , `एङः पदान्तात्`  [[6|1|105]]  इति परपूर्वत्वम्। हन्तेर्लङि तिपा हल्ङ्यादिलोपे  [[6|1|66]]  कृते तिपश्च लुक्यडागमे चाहन्नित्येतद्रूपं सम्पद्यते, तस्मात्तस्य रुत्वेन भवितव्यम्? इति कसयचिद्भान्तिः स्यात्, अतस्तन्निरासायाह -`अहन्` इत्यादि।उपसंख्यानशब्दोऽत्र प्रतिपादने वर्तते। अह्नो रूविधौ कत्र्तव्ये रूपादिषु रुत्वस्य प्रतिपादनं कत्र्तव्यमित्यर्थः। तत्रेदं प्रतिपादनम् -पूर्वसूत्रादिह चकारोऽनुवर्तते, स चानुक्तसमुच्चयार्थः, तेनाह्रो रूपादिषु रुत्वं भविष्यतीति। `अहोरूपम्` इति। अह्नो रूपमिति षष्ठीसमासः। कथं पुना रात्रिशब्द उच्यमानं रुत्वं रात्रशब्दे भवति? स्थानिवद्भावात्, एकदेशविकृतस्यानन्यत्वाद्वा। रात्रशब्दास्य तु ग्रहणं न कृतम्, रात्रिशब्दस्यापि यथा स्यात् -गतमहो रात्रिरागतेति। `अहो रथन्तरम्` इति। षष्ठीसमासः। अथ वा -असमास एव। `रोऽसुपि` इत्यस्यापवादो रुत्वम्` इत्यादि। अहोरूपमित्यादि यदि समासः, यद्यसमासो वा, सर्वथा विभक्तेर्लुका भवितव्यम्। लुकि सत्यह्नो रविधौ लुमता लुप्ते  [[1|1|62]]  प्रत्ययलक्षणस्य प्रतिषेधः। तेन सुप्परत्वस्याभावात्? `रोऽसुपि`  [[8|2|69]]  इत्येतत्? प्राप्नोतीति रुत्वं विधीयते। किमर्थम्? `हशि च`  [[6|1|110]]  इत्युत्वं यथा स्यात्। यदि रुरुदुत्पन्नस्य स्यात्, उत्वविधौ `रोः` इत्युकारानुबन्धविशिष्टस्य रेफस्यानुवृत्तेः॥",
    "sae": "The word अहन् gets रूँत्व at पदान्त.",
    "mahabhashyam": " अहन् ॥ रुत्वविधावह्नो(1) रूपरात्रिरथन्तरेषूपसङ्ख्यानम्(2)॥ रुत्वविधावह्नो(1) रूपरात्रिरथन्तरेषूपङ्ख्यानं कर्तव्यम्। अहोरूपम्। अहोरात्रः(7)। अहोरथन्तरं साम॥झ्र्अहन्ट॥ ",
    "pradeep": "",
    "video": ""
}