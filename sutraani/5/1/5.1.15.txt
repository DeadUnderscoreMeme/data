{
    "i": "51015",
    "an": "विकृतेः$51012##प्रकृतौ$51012",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राक्क्रीताच्छः$5$1$1##समर्थानां प्रथमाद्वा$4$1$82",
    "ss": "'तदर्थम् चर्मणः प्रकृतौ' (इति)  विकृतेः अञ्",
    "sa": "प्रकृतिवाचकस्य 'चर्मन्' शब्दस्य विकृतिं दर्शयितुम् चतुर्थीसमर्थात् विकृतिवाचकेभ्यः शब्दात् अञ्-प्रत्ययः भवति ।",
    "sd": "चर्मणः यः विकारः, तस्मात् चतुर्थीसमर्थात् चर्मणः निर्देशं कर्तुम्   <<तदर्थम् विकृतेः प्रकृतौ>> [[5|1|12]] इत्यत्र पाठितस्य औत्सर्गिकस्य  छ-प्रत्ययस्य अपवादरूपेण अञ्-प्रत्ययः विधीयते । \n\nयथा - चर्मणः परिवर्तनं कृत्वा वर्ध्रस्य (leather band) निर्माणं क्रियते । अत्र 'चर्मन्' इति प्रकृतिः, 'वर्ध्र' इति विकृतिः । अत्र 'चर्मन्' इत्यस्य निर्देशार्थं चतुर्थीसमर्थात् वर्ध्र-शब्दात् अञ्-प्रत्ययः भवति । यथा -\nवर्ध्राय इदम् चर्म \n= वर्ध्र + अञ्\n→ वार्ध्र + अ [<<तद्धितेष्वचामादेः>> [[7|2|117]] इति आदिवृद्धिः]\n→ वार्ध्र् + अ [<<यस्येति च>> [[6|4|148]] इति अकारलोपः]\n→ वार्ध्र\nवर्ध्राय इदम् वार्ध्रम् चर्म । तथैव - वरत्रायै इदम् वारत्रम् चर्म । ('वरत्रा' इति 'वर्ध्र' इत्यस्यैव पर्यायवाची शब्दः)।\n\nज्ञातव्यम् - \n1. 'उपानह्' (पादत्राणम्) इत्यत्र अपि निर्माणम् चर्मणः भवितुम् अर्हति । अतः 'उपानहे इदम् चर्म' इत्यस्मिन् अर्थे उपानह्-शब्दात् अपि वर्तमानसूत्रेण अञ्-प्रत्ययस्य प्रसक्तिः विद्यते । परन्तु तत् बाधित्वा <<ऋषभोपानहोर्ञ्यः>> [[5।1।14]] इत्यनेन पूर्वसूत्रेण अत्र उपानह्-शब्दात् ञ्य-प्रत्ययः विधीयते - उपानहे इदम् औपानह्यम् चर्म ।\n\n2. 'प्रकृतिः', 'विकृतिः' तथा 'तदर्थम्' - एतेषाम् अर्थः <<तदर्थम् विकृतेः प्रकृतौ>> [[5|1|12]] इत्यत्र विस्तारेण प्रोक्तः अस्ति, सः तत्रैव द्रष्टव्यः)। \n",
    "skn": "1677",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " चर्मणो या विकृतिस्तद्वाचकादञ् स्यात् । वर्ध्र्यै इदं वार्ध्रं चर्म । वारत्रं चर्म ॥",
    "lsk": "",
    "balamanorama": "<<चर्म्मणोऽञ्>> - चर्मण्यपीति । चर्मणि प्रकृतित्वेन वाच्येऽपि अयं ञ्य एवचर्मणोऽ॑ञित्ययं परमपि पूर्वविप्रतिषेधेन बाधित्वा भवतीत्यर्थः । एतच्च 'उगवादिभ्यः' इति सूत्रभाष्ये स्थितम् । औपानह्रमिति । उपानदर्तं चर्मेत्यर्थः । चर्मणोऽञ् । 'चर्मण' इति षष्ठन्तं विकृतावन्वेति । तदाह — चर्मणो या विकृतिस्तद्वाचकादिति ।तादथ्र्यचतुथ्र्यन्ता॑दिति शेषः । अञ्स्यादिति ।प्रकृतौ वाच्याया॑मिति शेषः । वध्रर्यै इद॑मिति पाठान्तरम् । 'वृधिवपिब्यां रन्' इति वृधेः रनि लघूपधगुणे रपरत्वे वध्र्रशब्दश्चर्मवाचकः, तस्माद्विकारे अणि वार्ध्री रज्जुः ।",
    "tattvabodhini": "<<चर्म्मणोऽञ्>> - चर्मणोऽञ् ।तदर्थ॑मित्यादिपूर्वोक्ते अञ्स्यात् । छस्यापवादः ।चर्मणः॑इति षष्ठी न तु पञ्चमी । पञ्चम्यां तु चर्मशब्दाच्चर्मार्थायां प्रकृतौ प्रत्ययः स्यात्चर्मणे द्वीपी॑त्यादौ । न चेष्यतेचार्मणो द्वीपी॑ति । तदाह -चर्मणो या विकृतिरिति । वार्ध्र्यै इति ।वृधिवपिभ्या॑मिति रन्प्रत्यये वध्र्रशब्द आद्युदात्तश्चर्मवाची,तस्य विकारः॑इत्यण् ।टिड्ढे॑तित ङीप् । वार्ध्री रज्जुः, तस्यै । वधेरौणादिके ष्ट्रनि तु वध्रीति भवति । ततोऽञि तु वाध्रम् ।नध्री वध्री वरत्रा स्या॑दित्यमरः ।चञ्चाः पश्य, वध्रिकाः पश्य॑इति भाष्यम् ।",
    "padamanjari": " चर्मण इति षष्ठीति। पञ्चम्यां तु चर्मन्शब्दात्यर्मार्थायां प्रकृतौ प्रत्ययः स्यात् - चर्मणे द्वीपीत्यादौ, न चैवमभिधानमस्ति ॥",
    "kashika": "चर्मणः इति षष्ठी। चर्मणो या विकृतिः तद्वाचिनः प्रातिपदिकातञ् प्रत्ययो भवति तदर्थं विकृतेः प्रकृतौ [[5|1|12]] इत्येतस्मिन् विषये। छस्य अपवादः। वार्ध्रं चर्म। वारत्रं चर्म।",
    "kashika_nyaas": "   `चर्मणः` इति पञ्चमी वा स्यात्? षष्ठी वा? यदि पञ्चमी, चर्मण एव प्रत्ययो भवेत्, न चर्मविकारवाचिभ्यः। एतच्च कुतो लभ्यते? अनभिधानात्। तथा हि प्रकृतिविशेष एव प्रत्यय इष्यते। न च चर्मशब्दादुत्पन्ने प्रत्यये विवक्षितार्थस्याभिधानमस्ति। तस्मान्नेयं पञ्चमी, अपि तु षष्ठी॥",
    "sae": "",
    "mahabhashyam": "",
    "pradeep": "",
    "video": ""
}
