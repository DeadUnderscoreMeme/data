{
    "i": "51033",
    "an": "अध्यर्धपूर्व-द्विगोः$51028",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##आर्हादगोपुच्छसंख्यापरिमाणाट्ठक्$5$1$19##समर्थानां प्रथमाद्वा$4$1$82",
    "ss": "आ-अर्हात् खार्याः अध्यर्धपूर्वद्विगोः ईकन्",
    "sa": "सर्वेषु आर्हीय-अर्थेषु 'खारी'शब्दस्य विषये तद्धितार्थे विहितात् अध्यर्धपूर्व/द्विगुसमासात् ईकन्-प्रत्ययः भवति ।",
    "sd": "'खारी'  (= मापनस्य किञ्चन परिमाणम्, quintal इत्यर्थः)  शब्दस्य विषये तद्धितार्थे विहितः यः अध्यर्धपूर्वसमासः द्विगुसमासः वा, तस्मात् आर्हीयेषु अर्थेषु ख-प्रत्ययः भवति ।  \n\nद्वे खार्यौ परिमाणम् अस्य तत्\n= द्वि + खारी + ईकन्\n--> द्वि + खार + ईकन् [<!भस्याढेः तद्धिते पुंवद्भावो वक्तव्यः!> अनेन वार्त्तिकेन पुंवद्भावः]             \n--> द्विखार् + ईक [<<यस्येति च>> [[6।4।148]] इति अकारलोपः] \n--> द्विखारीक\n\nतथैव, तिस्रः खार्यः परिमाणम् अस्य तत् त्रिखारीकम् । अध्यर्धा खारी परिमाणम् अस्य तत् अध्यर्धखारीकम् ।\n\nविशेषः - अस्मिन् सूत्रे 'कन्' इति प्रत्ययः उच्यते चेदपि तदेव रूपम् स्यात् - इति भासते । यथा - द्वि + खारी + कन् --> द्विखारीक' । परन्तु वस्तुतः ककारादौ प्रत्यये परे <<केऽणः>> [[7।4।13]] इत्यनेन अङ्गस्य ह्रस्वादेशः विधीयेत, येन 'खारिक' इति अनिष्टं रूपं सिद्ध्येत । अतः अत्र 'कन्' प्रत्ययविधानम् भवितुम् न अर्हति । अतएव आचार्यः अत्र 'ईकन्' इति प्रत्ययं पाठयति ।\n                                     \nअत्र द्वे वार्त्तिके ज्ञातव्ये - \n1. <!केवलायाश्च इति वक्तव्यम् !> । इत्युक्ते, केवलात् 'खारी'शब्दात् अपि आर्हीय-अर्थेषु  ईकन्-प्रत्ययः भवति । खारी परिमाणम् अस्य तत् खारीकम् ।\n2. <! काकिण्याश्च उपसङ्ख्यानम्; केवलायाश्च!> । इत्युक्ते, 'काकिणी'(=अन्तरस्य किञ्चन परिमाणम्) अस्य शब्दस्य विषये अध्यर्धपूर्व/द्विगुसमासात्, तथा च केवलात् 'काकिणी'शब्दात् अपि सर्वेषु आर्हीय-अर्थेषु ईकन्-प्रत्ययः भवति । द्वे काकिण्यौ  परिमाणम् अस्य तत  द्विकाकिणीकम् । अध्यर्धया काकिण्या क्रीतम् अध्यर्धकाकिणीकम् । काकिणी परिमाणम् अस्य तत् काकिणीकम् । \n\nज्ञातव्यम् - अध्यर्धपूर्व/द्विगुसमासस्य विषये आर्हीय-प्रत्ययस्य <<अध्यर्धपूर्वद्विगोर्लुगसंज्ञायाम्>> [[5।1।28]] इत्यनेन वस्तुतः लुक्-भवति । परन्तु अत्र निर्देशसामर्थ्यात् लुकं बाधित्वा ईकन्-प्रत्ययः क्रियते । \n",
    "skn": "1698",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " अध्यर्धखारीकम् । द्विखारीकम् ॥ ।<!केवलायाश्चेति वक्तव्यम् !> (वार्तिकम्) ॥ खारीकम् ॥",
    "lsk": "",
    "balamanorama": "<<खार्या ईकन्>> - खार्या ईकन् ।अध्यद्र्धपूर्वा॑दिति द्विगोरिति चानुवर्तत इत्यभिप्रेत्योदाहरति — अध्यर्थखारीकं, द्विखारीकमिति ।तदस्य परिमाण॑मिति ठञि तस्य च लुकि प्राप्ते ईकन् ।",
    "tattvabodhini": "<<खार्या ईकन्>> - खार्याः ।तदस्य परिमाण॑मिति ठञि प्राप्ते तस्य च लुकि प्राप्ते ईकन्विधीयते । कन्विधौकेऽणः॑इति ह्यस्वः स्यात् । इकन्विधावपियस्येति चे॑ति लोपादिष्टं न सिध्यतीति भावः ।",
    "padamanjari": " खारि परिमाणमिति ठञि प्राप्ते तस्य च लुकि ईकन्विधीयते। केवलायाश्चेति। ठध्यर्द्धपूर्वद्विगोःऽ इत्यधिकारात्केवलाया न प्राप्नोतीति वचनम्। अथाध्यर्धपूर्वेति न सम्बध्येत, ततः केवलायामीकनश्चरितार्थत्वादध्यर्धपूर्वद्विगोर्लुक् प्राप्नोति, दीर्घोच्चारणं किमर्थं नेकनेवोच्येत, सवर्णदीर्घत्वे सति सिद्धम् ? यस्येतिलोपः प्राप्नोति, इकारोच्चारणसामर्थ्यान्न भविष्यति, अन्यथा कनमेव विदध्यात्, ठ्केऽमःऽ इति ह्रस्वत्वे कृते सति सिद्धम्। अवग्रहः प्राप्नोति ? न लक्षणेन पदकारा अनुवर्त्त्याः, पदकारैर्नाम लक्षणमनुवर्त्यम् ॥",
    "kashika": "अध्यर्धपूर्वद् द्विगोः इत्येव अध्यर्धपूर्वात् प्रातिपदिकाद् द्विगोश्च खारीशब्दानतातार्हीयेष्वर्थेषु ईकन् प्रत्ययो भवति। अध्यर्धखारीकम्। द्विखारीकम्। केवलायाश्च इति वक्तव्यम्। खारीकम्। काकिण्याश्च उपसङ्ख्यानम्। अध्यर्धकाकिणीकम्। द्विकाकिणीकम्। त्रिकाकिणीकम्। केवलायाश्च। काकिणीकम्।",
    "kashika_nyaas": "",
    "sae": "\t",
    "mahabhashyam": " खार्या ःथ्द्य;र्कन् (1915) (ःथ्द्य;र्कन्प्रत्ययाधिकरणम्) (5625 ःथ्द्य;ष्टाख्याने वार्तिकम्।। 1 ।।) - खार्या ःथ्द्य;र्कन् केवलायाश्च - (भाष्यम्) खार्या ःथ्द्य;र्कन् केवलायाश्चेति वक्तव्यम्। खारीकम्।। (5626 उपसंख्यानवार्तिकम्।। 2 ।।) - काकिण्याश्चोपसंख्यानम् - (भाष्यम्) काकिण्याश्चोपसंख्यानं कर्तव्यम्। अध्यर्धकाकिणीकम्, द्विकाकिणीकम्।। (5627 ःथ्द्य;ष्टाख्याने वार्तिकम्।। 3 ।।) - केवलायाश्च - (भाष्यम्) केवलायाश्चेति वक्तव्यम्। काकिणीकम्।। ",
    "pradeep": "",
    "video": ""
}