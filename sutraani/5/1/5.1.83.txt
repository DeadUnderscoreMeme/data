{
    "i": "51083",
    "an": "वयसि$51081##यप्$51082##मासात्$51081##कालात्$51078",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##कालात्$5$1$78##समर्थानां प्रथमाद्वा$4$1$82",
    "ss": "'तम् भूतः' (इति) वयसि षण्मासात् द्विगोः ण्यत्, यप् , ठञ् च",
    "sa": "'भूतः' अस्मिन् अर्थे द्विगुसमासस्य उत्तरपदरूपेण विहितात् द्वितीयासमर्थात् 'मास' शब्दात् 'षट्' इत्यस्मिन् पूर्वपदे  वयसि अभिधेये ण्यत्, यप्, ठञ् प्रत्ययाः विधीयन्ते । ",
    "sd": "<<मासाद्वयसि यत्खञौ>> [[5।1।81]] इत्यनेन 'मास' शब्दात् 'भूतः' अस्मिन् अर्थे वयसि अभिधेये यत् तथा खञ् प्रत्ययौ उक्तौ स्तः  । परन्तु यदि अयम् 'मास'शब्दः द्विगुसमासस्य उत्तरपदरूपेण आगच्छति, तर्हि एतौ प्रत्ययौ बाधित्वा <<द्विगोर्यप्>> [[5।1।82]] इत्यनेन यप्-प्रत्ययः भवति । 'षट् + मास' इत्यत्र अयम् यप्-प्रत्ययः तु भवत्येव, परन्तु वर्तमानसूत्रेण  विकल्पेन ठञ् तथा ण्यत् प्रत्ययौ अपि भवतः ।  यथा -\n\n1) षट् मासान् भूतः = षट् + मास + यप्  → षण्मास्यः शिशुः ।\n2) षट् मासान् भूतः = षट् + मास + ठञ् → षाण्मासिकः  शिशुः ।\n3) षट् मासान् भूतः = षट् + मास + ण्यत् → षाण्मास्यः  शिशुः ।\n\nज्ञातव्यम् - \n\n1. पूर्वसूत्रे विद्यमानस्य 'यप्' प्रत्ययस्य यकारोत्तरः अकारः स्वरितः अस्ति, अतः <<स्वरितेनाधिकारः>> [[1।3।11]] इत्यनेन अस्मिन् सूत्रे 'यप्' इति अनुवर्तते । परन्तु ठञ्-प्रत्ययः अप्यत्र इष्यते । अतएव अस्मिन् सूत्रे 'च' इति उक्तमस्ति । 'च' इत्यनेन ठञ्-प्रत्ययस्य ग्रहणम् कर्तव्यम् - इति अत्र व्याख्यानेषु स्पष्टीक्रियते । \n\n2. अस्य सूत्रस्य प्रयोगः 'वयसि' इत्येव भवति, अन्यत्र न । यथा - 'षट् मासान् भूतः ज्वरः' इत्यत्र अस्य सूत्रस्य प्रसक्तिः नास्ति । तत्र अग्रिमसूत्रेण ठन् तथा ण्यत् द्वौ प्रत्ययौ उक्तौ स्तः, तयोः एव प्रयोगः भवति । ",
    "skn": "1747",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " वयसीत्येव । यबप्यनुवर्तते । चाट्ठञ् । षण्मास्यः । षाण्मासिकः ॥",
    "lsk": "",
    "balamanorama": "<<षण्मासाण्ण्यच्च>> - अत्र चकारात्सन्निहितस्य यपोऽनुकर्षणे ण्यद्यवावेव स्यातां, नतु ठञपि । इष्यते तु ठञपि । तत्राह — यवप्यनुवर्तत इति । स्वरितत्वादिति भावः । तर्हि चकारः किमर्थ इत्यत आह — चाट्ठञिति । तथा च ण्यत् यप्-ठिञिति त्रयः प्रत्ययाः फलिताः । ",
    "tattvabodhini": "<<षण्मासाण्ण्यच्च>> - यबप्यनुवर्तत इति । व्याख्यानमेवात्र शरणम् ।",
    "padamanjari": " औत्सर्गिकोऽपि ठञिष्यते इति। स कथमिष्यमाणोऽपि लभ्यैत्याह - स इति। यदि चकारष्ठञः समुच्चयार्थः। कथं तर्हि यब्भवति ? इत्याह - स्वरितत्वाच्चेति। एतच्च व्याख्यानादेव लभ्यते ॥",
    "kashika": "वयसि इत्येव। षण्मासशब्दाद् वयस्यभिधेये ण्यत् प्रत्ययो भवति, यप् च। औत्सर्गिकष्ठञपीष्यते, स चकारेण समुच्चेतव्यः। स्वरितत्वाच्चानन्तरो ऽनुवर्तिष्यते। तेन त्रैऋऊप्यं भवति। षाण्मासय्ः, षण्मास्यः, षाण्मासिकः।",
    "kashika_nyaas": "   षण्मासशब्दो द्विगुः। तस्मात्? पूर्वेण यपि प्राप्ते वचनम्। `स चकारेण समुच्चेतव्यः` इति। यद्येवम्, कथमनन्तरो यब्भवति? इत्याह - `स्वरितत्वाच्चानुवर्त्तिष्यते` इति। तेनानुवृत्तिसामर्थ्यादनन्तरो यब्भवतीति मन्यते॥",
    "sae": "",
    "mahabhashyam": "",
    "pradeep": "",
    "video": ""
}
