{
    "i": "51032",
    "an": "अध्यर्धपूर्व-द्विगोः$51028",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##आर्हादगोपुच्छसंख्यापरिमाणाट्ठक्$5$1$19##समर्थानां प्रथमाद्वा$4$1$82",
    "ss": "आ-अर्हात् विंशतिकात् अध्यर्धपूर्वद्विगोः खः",
    "sa": "सर्वेषु आर्हीय-अर्थेषु 'विंशतिक'शब्दस्य विषये तद्धितार्थे विहितात् अध्यर्धपूर्व/द्विगुसमासात् ख-प्रत्ययः भवति । ",
    "sd": "'विंशतिक' शब्दस्य विषये तद्धितार्थे विहितः यः अध्यर्धपूर्वसमासः द्विगुसमासः वा, तस्मात् आर्हीयेषु अर्थेषु ख-प्रत्ययः भवति ।\n             \n1.  द्वौ विंशतिकौ परिमाणम्  अस्य तत् -\nद्वि + विंशतिक  + ख\n→ द्विविंशतिक + ईन [<<आयनेयीनीयियः फढखच्छघां प्रत्ययादीनाम्>> [[7।1।2]] इति ईन-आदेशः]\n→ द्विविंशतिक् + ईन [<<यस्येति च>> [[6।4।148]] इति अकालोपः]\n→ द्विविंशतिकीन ।\nतथैव -           \n2. अध्यर्धम्  विंशतिकम्  परिमाणम् अस्य तत् अध्यर्धविंशतिकीनम् ।         \n3.  त्रिभिः विंशतिकाभिः क्रीतम्  तत् त्रिविंशतिकीनम् ।    \n\nज्ञातव्यम् - \n1. 'विंशतिक' अयम् शब्दः संज्ञावाचकः अस्ति । कस्यचन परिमाणस्य संज्ञा इयम् । <<विंशतित्रिंशद्भ्यां ड्वुन्नसंज्ञायाम्‌>> [[5।1।24]] इत्यनेन अयं शब्दः सिद्ध्यति । अस्य शब्दस्य विषये <<शतमानविंशतिकसहस्रवसनादण्>> [[5।1।27]] इत्यनेन अण्-प्रत्ययविधानम् क्रियते । अध्यर्धपूर्वसमासस्य तथा द्विगुसमासस्य विषये तद् बाधित्वा अनेन सूत्रेण ख-प्रत्ययः विधीयते ।                       \n\n2. द्विगुसमासस्य विषये आर्हीय-प्रत्ययस्य <<अध्यर्धपूर्वद्विगोर्लुगसंज्ञायाम्>> [[5।1।28]] इत्यनेन वस्तुतः लुक्-भवति । परन्तु अत्र निर्देशसामर्थ्यात् लुकं बाधित्वा ख-प्रत्ययः क्रियते । \n    ",
    "skn": "1697",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " अध्यर्धपूर्वाद्द्विगोरित्येव । अध्यर्धविंशतिकीनम् । द्विविंशतिकीनम् ॥ ",
    "lsk": "",
    "balamanorama": "<<विंशतिकात् खः>> - विशतिकात्खः । अद्यर्धपूर्वाद्द्विगोरित्येवेति । पूर्वसूत्रयोरध्यर्धपूर्वादित्यस्याऽसंभवाद्द्विगोरित्यस्य प्रयोजनाऽभावादननुवृत्तावपि इह तदनुवर्तत इति भावः । अध्यर्थविंशतिकीनमिति । अध्यर्धर्विंशत्या क्रीतमध्यर्थविंशतिकम् ।विशतितिंरशद्भ्या॑मिति योगविभागात्कन् । अध्यर्थविंशतिकेन क्रीतमिति विग्रहः । द्विविंशतिकीनमिति । द्वाभ्यां विंशतिकाभ्यां क्रीतमिति विग्रहः । ",
    "tattvabodhini": "<<विंशतिकात् खः>> - विंशतिकात्खः ।शतमानविंशतिके॑त्यणिप्राप्ते, तस्य च लुकि प्राप्तेखोऽत्र विधीयते ।",
    "padamanjari": "",
    "kashika": "अध्यर्धपूर्वात् प्रातिपदिकाद् द्विगोश्च विंशतिकशब्दान्तातार्हीयेष्वर्थेषु खः प्रत्ययो भवति। अध्यर्धविंशैकीनम्। द्विविंशतिकीनम्। त्रिविंशतिकीनम्। विधानसामर्थ्यातस्य लुक् न भवति।",
    "kashika_nyaas": "   `द्वित्रिपूर्वग्रहणं निवृत्तम्; पूर्वत्र चानुकृष्टत्वात्, अस्वरितत्वाद्वा। शतमानादिसूत्रेण  [[5|1|27]]  अणि प्राप्ते तस्य लुकि खो विधीयते। `विधानसामथ्र्यादस्य लुग्न भवति` इति। यदि लुक्? स्यात्, खविधानमनर्थकं स्यात्। न ह्रणः खस्य च लुकि सति कश्चिद्विसेषोऽस्ति॥",
    "sae": "",
    "mahabhashyam": "",
    "pradeep": "",
    "video": ""
}
