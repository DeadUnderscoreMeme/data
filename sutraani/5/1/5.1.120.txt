{
    "i": "51120",
    "an": "तस्य$51119##भावः$51119##त्वतलौ$51119",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##आ च त्वात्$5$1$120##समर्थानां प्रथमाद्वा$4$1$82",
    "ss": "'तस्य भावः' (इति) त्व-तलौ आ त्वात् च",
    "sa": "'तस्य भावस्त्वतलौ' (5।1।119) इत्यनेन विहितौ त्व-तल्-प्रत्ययौ 'ब्रह्मणस्त्वः' (5|1|136) इति सूत्रपर्यन्तम् अपवादानां विधाने अपि विकल्पेन विधीयन्ते । ",
    "sd": "<<तस्य भावस्त्वतलौ>> [[5|1|119]] इत्यनेन सूत्रेण 'भावः' अस्मिन् अर्थे 'त्व' तथा 'तल्' प्रत्ययौ उच्येते । एतयोः प्रत्यययोः व्याप्तेः विषये अस्मिन् सूत्रे द्वौ बिन्दू पाठ्येते - \n\n1) <<ब्रह्मणस्त्वः>> [[5।1।136]] इति सूत्रपर्यन्तम् एतयोः प्रत्यययोः व्याप्तिः अस्ति । इत्युक्ते,  <<ब्रह्मणस्त्वः>> [[5।1।136]] इति सूत्रपर्यन्तम् ये केऽपि अर्थाः / प्रातिपदिकशब्दाः उक्ताः सन्ति, तेषाम् विषये 'त्व' तथा 'तल्'-प्रत्ययौ भवतः ।\n2) <<ब्रह्मणस्त्वः>> [[5।1।136]] इति सूत्रपर्यन्तम् यद्यपि विशिष्टेभ्यः प्रातिपदिकेभ्यः विशिष्ट-अपवादाः उच्यन्ते, तथाऽपि ते अपवादाः त्व-तल्-प्रत्ययौ विकल्पेन एव बाधेते । इत्युक्ते, येषाम् विषये अपवादाः विहिताः सन्ति, तेषाम् विषये अपि विकल्पेन त्व-तल्-प्रत्ययौ भवतः ।             \n                   \nसंक्षेपेण, त्व-तल्-प्रत्ययौ, तथा च तयोः अपवादाः - एतयोर्मध्ये बाध्य-बाधकभावः न विद्यते - इति अस्य सूत्रस्य आशयः ।\n             \nकानिचन उदाहरणानि पश्यामः - \n\nअ) <<गुणवचनब्राह्मणादिभ्यः कर्मणि च>> [[5।1।124]] इत्यनेन सूत्रेण 'जडस्य कर्म' अस्मिन् अर्थे जड-शब्दात् ष्यञ्-प्रत्ययः विधीयते, येन 'जाड्य' इति रूपम् सिद्ध्यति । एतत् सूत्रम् <<ब्रह्मणस्त्वः>> [[5।1।136]]  इत्यस्मात् पूर्वम् उक्तम् अस्ति, अतः 'जडस्य कर्म' अस्मिन् अर्थे वर्तमानसूत्रेण त्व-प्रत्ययः तल्-प्रत्ययः च अपि भवतः । जडस्य कर्म जडत्वम् जडता वा । \n\nआ) <<पृथ्वादिभ्य इमनिज्वा>> [[5।1।122]] इत्यनेन सूत्रेण 'पृथु'शब्दात् इमनिच् तथा अण् प्रत्ययौ भवतः । यथा -\nपृथोः भावः प्रथिमा पार्थवम् वा । एतत् सूत्रम् <<ब्रह्मणस्त्वः>> [[5।1।136]]  इत्यस्मात् पूर्वम् उक्तम् अस्ति, अतः 'पृथोः भावः' अस्मिन् अर्थे  वर्तमानसूत्रेण त्व-प्रत्ययः तल्-प्रत्ययः च अपि भवतः । पृथोः भावः पृथुत्वम् पृथुता वा ।  \n\nइ) <<सख्युर्यः>> [[5।1।126]] अनेन सूत्रेण 'सख्युः भावः कर्म वा' अस्मिन् अर्थे सखि-शब्दात् य-प्रत्ययः भवति, येन 'सख्य' इति शब्दः सिद्ध्यति । एतत् सूत्रम् <<ब्रह्मणस्त्वः>> [[5।1।136]]  इत्यस्मात् पूर्वम् उक्तम् अस्ति, अतः 'सख्युः भावः कर्म वा' अस्मिन् अर्थे   वर्तमानसूत्रेण त्व-प्रत्ययः तल्-प्रत्ययः च अपि भवतः । सख्युः भावः सखित्वम् सखिता वा । \n\nई) <!दूतवणिग्भ्यां च इति वक्तव्यम्!> एतत् वार्त्तिकम् <<सख्युर्यः>> [[5।1।126]]  इत्यत्र पाठितम् अस्ति । अनेन वार्त्तिकेन 'दूतस्य भावः कर्म वा' अस्मिन् अर्थे 'दूत्य' अयम् शब्दः सिद्ध्यति ।  एतत् सूत्रम् <<ब्रह्मणस्त्वः>> [[5।1।136]]  इत्यस्मात् पूर्वम् उक्तम् अस्ति,  अतः अत्रापि त्व-तल्-प्रत्ययौ भवतः, याभ्याम् 'दूतत्वम्' तथा 'दूतता' एतौ शब्दौ अपि सिद्ध्यतः ।               \n                       \nविशेषः - 'स्त्री' तथा 'पुम्स्' शब्दयोः विषये वस्तुतः <<स्त्रीपुंसाभ्याम् नञ्स्नञौ भवनात्>> [[4।1।87]] इत्यनेन अस्मिन् अधिकारे नञ् तथा स्नञ् प्रत्ययौ उक्तौ स्तः ।  परन्तु वर्तमानसूत्रे 'च' इत्यस्य ग्रहणेन एतयोः शब्दयोः विषये  'त्व' तथा 'तल्' प्रत्ययौ अपि विकल्पेन विधीयेते । यथा - स्त्रीणाम् भावः स्त्रैणम् स्त्रीत्वम् स्त्रीता वा  । पुंसाम् भावः पौंस्नम् पुंस्त्वम् पुंस्ता वा ।\n\n'पुंस्त्व' शब्दस्य प्रक्रिया इयम् -\nपुम्स् + त्व \n→ पुम् + त्व ['त्व' प्रत्यये परे <<स्वादिष्वसर्वनामस्थाने>> [[1।4।17]] इति अङ्गस्य पदसंज्ञा ।<<संयोगान्तस्य लोपः>> [[8।2।7]] इति पदान्ते विद्यमानस्य संयोगस्य अन्तिमवर्णस्य लोपः]\n→ पुँरुँ + त्व / पुंरुँ + त्व [<<पुमः खय्यम्परे>> [[8|3|6]] इति मकारस्य रुँत्वम् । <<अत्रानुनासिकः पूर्वस्य तु वा>> [[8।3।2]] इति विकल्पेन अनुनासिकः ; पक्षे <<अनुनासिकात्परोऽनुस्वारः>> [[8।3।4]] इति अनुस्वारः]         \n→ पुँः / पुंः + त्व [<<खरवसानयोर्विसर्जनीयः>> [[8।3।15]] इति विसर्गः]\n→ पुँस्त्व / पुंस्त्व [<<विसर्जनीयस्य सः>> [[8।3।34]] इति विसर्गस्य सकारः]\n                                                           \nज्ञातव्यम् - \n1. अस्मिन् सूत्रे प्रयुक्तः 'त्वात्' शब्दः <<ब्रह्मणस्त्वः>> [[5।1।136]] इत्यत्र निर्दिष्टस्य 'त्व' शब्दस्य निर्देशं करोति । 'आ त्वात्' इत्युक्ते 'त्व' शब्दपर्यन्तम् । अतः अनेन सूत्रेण त्व/तल्-प्रत्यययोः व्याप्तिः  <<ब्रह्मणस्त्वः>> [[5।1।136]] इति पर्यन्तम् अस्ति एतत् स्पष्टीभवति ।                                                \n2. अनेन सूत्रेण त्व-तल्-प्रत्यययोः व्याप्तिः निर्दिश्यते, अतः एतत् सूत्रम् 'अधिकारसूत्रम्' अस्ति इति  स्वीक्रियते ।                   \n",
    "skn": "1782",
    "mskn": "1982",
    "sskn": "0",
    "lskn": "1148",
    "plskn": "0",
    "lpn": "1456",
    "sk": " ब्रह्मणस्त्व इत्यतः प्राक् त्वतलावधिक्रियेते । अपवादैः सह समावेशार्थं गुणवचनादिभ्यः कर्मणि विधानार्थं चेदम् । चकारो नञ्स्नञ्भ्यामपि समावेशार्थः । स्त्रियो भावः स्त्रैणम् । स्त्रीत्वम् । स्त्रीता । पौंस्नम् । पुंस्त्वम् । पुंस्ता ॥",
    "lsk": "ब्रह्मणस्त्व इत्यतः प्राक् त्वतलावधिक्रियेते। अपवादैः सह समावेशार्थमिदम्। चकारो नञ्स्नञ्भ्यामपि समावेशार्थः। स्त्रिया भावः - स्त्रैणम्। स्त्रीत्वम्। स्त्रीता। पौस्नम्। पुंस्त्वम्। पुंस्ता॥",
    "balamanorama": "<<आ च त्वात्>> - आच त्वात् । त्वलावित्यनुवर्तते । आड्भर्यादायाम् । तदाह — ब्राहृणस्त्व इत्तः प्रागिति । ननु 'तस्य भावस्त्वतलौ' इत्यतस्त्वतलोरुत्तरसूत्रेष्वनुवृत्त्यैव सिद्धेरधिकारोऽयं व्यर्थ इत्यत-आह — अपवादैरिति ।पृथ्वादिभ्यः इमनिज्वा॑ इत्यादिविहितैरिमनिजादिभिरपवादैः समुच्चायार्थमित्यर्थः । असति त्वेतस्मिन्नधिकारसूत्रे उत्तरत्र इमनिजादिविधिषु त्वतलोरनुपस्थितिः स्यात् । प्रत्यक्षनिर्दिष्टैरिमनिजादिविशेषैः शान्ताकाङ्क्षत्वात् । अन्यथाप्राग्दीव्यतोऽ॑णित्यधिकृतस्य अणः 'अत इ' ञित्यादावपि प्रवृत्तिः स्यादिति भावः । प्रयोजनान्तरमाह — गुणवचनादिभ्य इति । अन्यथा भावेऽर्थे सावकाशयोस्त्वतलोः कर्मण्यर्थे गुणवचनादिभ्यो विशेषविहितेन ष्यञा बाधप्रसङ्ग इति भावः । नन्वेवमपिआ त्वा॑दित्येवास्तु, स्वरितत्वादेव पूर्वसूत्रादिह त्वतलोरनुवृत्तिसिद्धेस्तदनुकर्षार्थश्चकारो व्यर्थ इत्यत आह — चकार इति । अन्यथा त्वतलौ स्त्रीपुंसाभ्यां न स्याताम्, अन्यत्र तयोः सावकाशत्वादिति भावः । पौंस्नमिति । संयोगान्तलोपे पुमः खय्यम्परे॑ इति रुत्वम् । पाक्षिकावनुनासिकानुस्वारौ । विसर्गे कृतं सत्वम् । एवं पुंस्त्वम् । तत्र 'ह्यस्वात्तादौ' इति षत्वं न भवति, सवनादिषु पाठात् । ",
    "tattvabodhini": "<<आ च त्वात्>> - अपवादैः सहेति ।पृथ्वादिभ्य इमनिज्वे॑त्यादिभिः । चकार इति । अन्यथा त्वतलौ स्त्रीपुंसाभ्यां न स्याताम्, अन्यत्क तयोः सावकाशत्वादिति भावः । पौस्नं पुंस्त्वमिति । संयोगान्तलोपेपुमः खयी॑ति रुत्वम् । पाक्षिकावनुनासिकानुस्वारौ । विसर्गे कृते सत्वम् ।",
    "padamanjari": " प्रथिमेति। ठ्तुरिष्ठेमेयस्सुऽ ठ्टेःऽ इति टिलोपः, रऋतो हलादेर्लघोःऽ इति ऋकारस्य रादेशः। पार्थवमिति। ठिगन्ताच्च लघुपूर्वात्ऽ इत्यण्। अपवादैरित्यादि। इमनिजादआआस्त्वतलोरपवादान्वक्ष्यति, तैः सह समावेशो यथा स्यादित्येवमर्थमिदम्। ननु स्वरितत्वादेव त्वतलावनुवर्तिष्येते तेनापवादविषये भविष्यतः ? तन्न; इत उतरवाक्यानां प्रत्ययनिर्द्देशेन निराकांक्षत्वात्वतलोरपि पूर्वसूत्रे विधानादाकांक्षाया अभावान्नैतच्छक्यं विज्ञातुम्-अनुवर्तेते त्वतलाविति। कर्मणि च विधानाराथमिति। येभ्य एव कर्मणि ष्यञादिविधिस्तेभ्य एव त्वतलावपि कर्मणि भवतः, न तु ङ्याप्प्रातिपदिकमात्रात्। चकारो नञस्नञ्ब्यामपि समावेशार्थ इति। अन्यथा ठ्स्त्रीपुंसाभ्याम्ऽ इत्यस्य विधित्वपक्षे प्राग्भवनाद्येऽर्थास्तानपेक्ष्य तत्रैव प्रदेशे नञ्स्नञोर्विधानादत्र प्रकरणे सन्निधानाभावान्नेमनिजादिवत्समावेशसिद्धिः। परिभाषात्वेऽपि यथोद्देशपक्षे ठ्स्त्रीपुंसाभ्याम्ऽ इत्यत्रैव प्रकरणे नञ्स्नञोः सन्निधिः। न पुनरिमनिजादिमध्ये कार्यकालपक्षेऽपि प्राग्भवनाद्येऽर्थाः, तत्र नञ्स्नञ्भ्यामुपस्थातव्यम्। तत्र यदि तावद्भावे इत्यर्थविज्ञानमात्र एव नञ्स्नञोरुपस्थानम् - ठ्तस्य भावस्त्वतलौऽ ठ्स्त्रीपुंसाभ्यां भावे नञ्स्नञौऽ इति, तदस्मिन्प्रदेशे सन्निधानेऽपि ठा च त्वात्ऽ इत्यस्मात्पूर्वै भवतः। अथ तूत्सर्गापादविधानोपयोगविज्ञानानन्तरं नञ्स्नव्योरुपस्थानम्, तदा ब्रह्मणस्त्व इत्यस्मात्परौ नञस्नञौ भवतः। सर्वथा ठा च त्वात्ऽ इत्यस्मिन्प्रदेशे नाभ्यन्तरौ। ठ्गुणपचनब्राह्मणादिभ्यः कमणि चऽ इत्यत्र कर्मणि नञ्स्नञोरुपस्थानं नाशङ्नीयम्; प्रकृतिविसेषसम्बद्धस्य कर्मार्थस्योपादानात् प्रकृत्यन्तरेण तस्यासम्बन्धात्। अधिकारपक्षे तु प्रतिसूत्रमुपस्थानान्नञ्स्नञोरिमनिजादिष्वन्तर्भावाद् ठा च त्वात्ऽ इत्येव नञ्स्नञ्भ्यामपि समावेशः सिध्यति। अथ तत्राप्यर्थस्यैवावधित्वादर्थेष्वेवोपस्थानम्, ततोऽधिकारपक्षेऽपि नाभ्यन्तरत्वमिति सर्वथा चकारेणैव नञ्स्नञ्भ्यां समावेशो वाच्यः ॥",
    "kashika": "ब्रह्मणस् त्वः [[5|1|136]] इति वक्ष्यति। आ एतस्मात् त्वसंशब्दनाद् यानित ऊर्ध्वम् अनुक्रमिष्यामः, तत्र त्वतलौ प्रत्ययावधिकृतौ वेदितव्यौ। वक्ष्यति पृथ्वादिभ्य इमनिज् वा [[5|1|122]] इति। प्रथिमा, पार्थवम्, पृथुत्वम्, पृथुता। म्रदिमा, मार्दवम्, मृदुत्वम्, मृदुता। अपवादैः सह समावेशार्थं वचनम्। कर्मणि च विधानार्थं गुणवचनब्राह्मणादिभ्यः कर्मणि च [[5|1|124]] इति। चकारो नञ्स्नञ्भ्याम् अपि समावेशार्थः। स्त्रियाः भावः स्त्रैणम्, स्त्रीत्वम्, स्त्रीता। पुंसो भावः पुंस्त्वम्, पुंस्ता, पौंस्नम्।",
    "kashika_nyaas": "   `प्रथिमा` इति। `तुरिष्टेमेयस्सु`  [[6|4|154]]  इति, `टेः`  [[6|4|155]]  इति टिलोपः। `र ऋतोहलादेर्लघोः`  [[6|4|161]]  इति ऋकारस्य रेफः, `सर्वनामस्थाने चासम्बुद्धौ`  [[6|4|8]]  इति दीर्घः। `पार्थवम्` इति। `इगन्ताच्च लघुपूर्वात्`  [[5|1|130]]  इत्यण्। `अपवादैः` इत्यादि। इमनिच्प्रभृतीनपवादस्त्वितलोर्वक्ष्यति, तैः सह तयोः समावेशः। एकविषयता यथा स्यादित्येवमर्थमिदम्। ननु च स्वरितत्वादनुवर्तमानावनुवृत्तिसामथ्र्यादेवापवादविषयेऽपि भविष्यतः? नैतदस्ति; अस्ति ह्रनुवृत्तेः प्रयोजनम्, किंम्? `गुणवचनब्राआहृणादिभ्यः कर्मणि च`  [[5|1|123]]  इति कर्मण्यपि यथा स्याताम्; इतरथा हि भावे विधीयमानौ कर्मणि न स्याताम्। `कर्मणि च` इत्यादि। ननु चानुवृत्तिसामथ्र्यादेव कर्मण्यपि भविष्यतः? नैतदस्ति; अस्ति ह्रन्यदनुवृत्तेः प्रयोजनम्, किम्? अपवादविषयेऽपि यथा स्याताम्। तस्मसत्वसति न स्याताम्, अस्मस्तु सत्येतदुभयमपि लभ्यते। `चकारः` इत्यादि। यदि चकारो न क्रियेत ततोऽत्रैव प्रकरणे येऽपवादास्तैरेव समावेशः स्यात्, न नञ्स्नञ्भ्याम्; तयोरन्यतर विहितत्वात्। चकारे त्वपवादसमुच्चयार्थे सति सर्वापवादविषये त्वतलौ लभ्येते। तेन स्त्रीपुंसाभ्यामपि सिद्धौ भवतः। यद्येवम्, अन्येष्वर्थेषु सावकाशौ नञ्स्नञौ भावे न सिध्यतः, त्वल्लभ्यां बाध्यमानत्वात्? नैषः दोषः; `भवनात्` इत्यवध्युपादानसामथ्र्याद्भावेऽपि भविष्यतः; इतरथा हि भावमेव विधित्वेनोपाददीत॥",
    "sae": "",
    "mahabhashyam": " आ च त्वात् (2002) (चकाराक्षेपप्रयोजनभाष्यम्) किमर्थश्चकारः? अनुकर्षणार्थः, त्वतलावनुकृष्येते। नैतदस्ति प्रयोजनम्, प्रकृतौ त्वतालवनुवर्तिष्येते॥ अत उत्तरं पठति -  (5693 चकारप्रयोजनवार्तिकम्॥ 1 ॥) - आ च त्वादिति चकारकरणमपवादसमावेशार्थम् - (भाष्यम्) आ च त्वादिति चकारकारणं क्रियते, अपवादसमावेशार्थम्। इमनिच्प्रभृतिभिरपवादैः समावेशो यथा स्यात्॥ (वार्तिकोक्तप्रयोजनाक्षेपभाष्यम्) नैतदस्ति प्रयोजनम्। आ त्वात् इत्येवेमनिच्प्रभृतिभिरपबादैः समावेशो भविष्यति॥ (प्रयोजनभाष्यम्) इदं तर्हि प्रयोजनम् - आ त्वाद्याः प्रकृतयः - ताभ्यश्च त्वतलौ यथा स्यातां यतश्चोच्येते॥ (प्रयोजनाक्षेपभाष्यम्) एतदपि नास्ति प्रयोजनम्। आ त्वात् इत्येव आत्वाद्याः प्रकृतयः ताभ्यस्त्वतलौ भविष्यतः, यतश्चोच्येते॥ (प्रयोजनभाष्यम्) इदं तर्हि प्रयोजनम् - आ त्वाद्येऽर्थास्तत्र त्वतलौ यथा स्यातां, यत्र चोच्येते॥ (प्रयोजनाक्षेपभाष्यम्) एतदपि नास्ति प्रयोजनम्। आ त्वात् इत्येव आ त्वाद्येऽर्थास्तत्र त्वतलौ भविष्यतः, यत्र चोच्येते॥ (सिद्धान्तप्रयोजनभाष्यम्) इदं तर्हि प्रयोजनम् - आ त्वाद्याः प्रकृतयस्ताभ्यश्च त्वतलौ यथा स्याताम्, यस्याश्च प्रकृतेरेतस्मिन् विशेषेऽन्यः प्रत्यय उत्पद्यते। किं कृतं भवति? स्त्रीपुंसाभ्यां त्वतलोरुपसंख्यानं चोदितं तन्न वक्तव्यं भवति॥ ",
    "pradeep": "",
    "video": ""
}
