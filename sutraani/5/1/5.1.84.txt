{
    "i": "51084",
    "an": "षण्मासात्$51083##ण्यत्$51083##च$51083##मासात्$51081##कालात्$51078",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##कालात्$5$1$78##समर्थानां प्रथमाद्वा$4$1$82",
    "ss": "'तम् भूतः' (इति) अवयसि षण्मासात् द्विगोः ण्यत् ठन् च",
    "sa": "'भूतः' अस्मिन् अर्थे द्विगुसमासस्य उत्तरपदरूपेण विहितात् द्वितीयासमर्थात् 'मास' शब्दात् 'षट्' इत्यस्मिन् पूर्वपदे 'वयः' इति अर्थम् विहाय अन्यत्र ठन् तथा ण्यत् प्रत्ययौ भवतः ।",
    "sd": "'षट् + मास' इत्यत्र द्विगुसमासस्य विषये 'वयः' इति अर्थे अभिधेये <<षण्मासाण्ण्यच्च>> [[5।1।83]] इत्यनेन यप् , ण्यत् तथा ठञ् प्रत्ययाः उच्यन्ते । परन्तु यदि 'वयः' इति विहाय अन्यः अर्थः वक्तव्यः अस्ति चेत् तस्य सूत्रस्य प्रसक्तिः नास्ति । अस्यां स्थितौ <<तमधीष्टो भृतो भूतो भावी>> [[5।1।80]] इत्यनेन (तथा च <!प्राग्वतेः संख्यापूर्वपदानां तदन्तग्रहणमलुकि कर्तव्यम्!> अनेन निर्दिष्टेन तदन्तविधिना) औत्सर्गिकरूपेण ठञ्-प्रत्यये प्राप्ते तं बाधित्वा वर्तमानसूत्रेण ण्यत् तथा ठन् प्रत्ययौ भवतः । यथा -\n\n1. षट् मासान् भूतः ज्वरः = षट् + मास + ण्यत् → षाण्मास्यः ज्वरः ।\n2. षट् मासान् भूता पीडा = षट् + मास + ठन् → षण्मासिका पीडा । <<अजाद्यतष्टाप्>> [[4।1।4]] इति अत्र टाप् प्रत्ययः भवति । \n \nज्ञातव्यम् - अत्र औत्सर्गिकः ठञ्-प्रत्ययः उत पूर्वसूत्रात् यप्-प्रत्ययः न भवतः ।\n\nस्मर्तव्यम् - अस्मिन् सूत्रे 'ठंश्च' इति शब्दः 'ठन् + च' इत्यनेन एतादृशम्  निर्मितः अस्ति - \nठन् + च\n→ ठरुँ + च [<< नश्छव्यप्रशान्>> [[8।3।7]] इति नकारस्य रुँत्वम्]\n→ ठंरुँ + च [<<अनुनासिकात् परोऽनुस्वारः>> [[8।3।4]] इति अनुस्वारः । एतत् सूत्रम् रुँत्वप्रकरणे एव विद्यते, अतः << नश्छव्यप्रशान्>> [[8।3।7]] इत्यनेन विहितं नकारस्य रुँत्वम् अस्य कृते सिद्धम् अस्ति ।]\n→ ठंः + च [<<खरवसानयोर्विसर्जनीयः>> [[8।3।15]] रुँ-इत्यस्य इति विसर्गः]\n→ ठंस् + च [<<विसर्जनीयस्य सः>> [[8।3।34]] इति विसर्गस्य सकारादेशः]\n→ ठंश् + च [<<स्तोः श्चुना श्चुः>> [[8।4।40]] इति श्चुत्वम्]\n→ ठंश्च",
    "skn": "1748",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " चाण्ण्यत् । षण्मासिको व्याधिः षाण्मास्यः ॥",
    "lsk": "",
    "balamanorama": "<<अवयसि ठंश्च>> - अवयसि टंश्च । षण्मासशब्दाद्द्वितीयान्ताद्भूते अवयसि ठन् च स्यादित्यर्थः । ",
    "tattvabodhini": "",
    "padamanjari": " चकारोऽनन्तरस्य ण्यतःसमुच्चयार्थ इति। न तु पूर्ववत् ठञः समुच्चयार्थः। तथा च वार्तिकम् -  ठवयसि ठ्ंअश्चेत्यनन्तरस्यानुकर्षःऽ इति॥",
    "kashika": "षण्मासशब्दाद् वयस्यभिधेये ठण् प्रत्ययो भवति। चकारेण अनन्तरस्य ण्यतः समुच्चयः क्रियते। षण्मासिको रोगः, षाण्मास्यः।",
    "kashika_nyaas": "   ",
    "sae": "",
    "mahabhashyam": " अवयसि ठंश्च (1966) (ठनोऽधिकरणम्) (5665 अनुकर्षणनिर्धारकवार्तिकम्॥ 1 ॥) - अवयसि ठंश्चेत्यनन्तरस्यानुकर्षः - (भाष्यम्) अवयसि ठंश्चेत्यनन्तरस्यानुकर्षो द्रष्टव्यः। द्वेष्यं विजानीयात् यबप्यनुवर्तत इति। तदाचार्यः सुहृद् भूत्वाऽन्वाचष्टे - अवयसि ठंश्चेत्यनन्तरस्यानुकर्ष इति॥ ",
    "pradeep": "",
    "video": ""
}
