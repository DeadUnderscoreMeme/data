{
    "i": "51054",
    "an": "आढक-आचित-पात्रात्$51053##तद्$51050##हरति$51050##सम्भवति$51052##अवहरति$51052##पचति$51052",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##आर्हादगोपुच्छसंख्यापरिमाणाट्ठक्$5$1$19##समर्थानां प्रथमाद्वा$4$1$82",
    "ss": "'तत् सम्भवति , अवहरति, पचति' (इति) आढक-आचित-पात्रात् द्विगोः ष्ठन्, अन्यतरस्याम् खः च",
    "sa": "सम्भवति, अवहरति, पचति - एतेषु अर्थेषु द्विगुसमासे विद्यमानेभ्यः द्वितीयासमर्थेभ्यः  आढक / आचित / पात्र - एतेभ्यः शब्देभ्यः ष्ठन् प्रत्ययः भवति, तथा च  विकल्पेन  ख-प्रत्ययः अपि भवति ।",
    "sd": "आढक (= unit of measuring grain ), आचित (= unit of measurement, equivalent to 10  भाराः ), पात्र (= vessel, unit of capacity) - एतानि सर्वाणि विशिष्टानि परिमाणानि । एते शब्दाः यदि द्विगुसमासस्य उत्तरपदे विद्यन्ते, तर्हि तादृशात् द्वितीयासमर्थात् प्रातिपदिकात् <<सम्भवत्यवहरति पचति>> [[5|1|52]] अस्मिन् अर्थे -\n[1] वर्तमानसूत्रेण ष्ठन्-प्रत्ययः भवति ।\n[2] पक्षे  ख-प्रत्ययः अपि विकल्पेन विधीयते । \n[3] पक्षे च औत्सर्गिकः ठञ्-प्रत्ययः अपि भवति, यस्य <<अध्यर्धपूर्वद्विगोर्लुगसंज्ञायाम्>> [[5।1।28]] इति लुक् भवति ।\n\nअत्र एकः विशेषः ज्ञातव्यः - वस्तुतः  <<अध्यर्धपूर्वद्विगोर्लुगसंज्ञायाम्>> [[5।1।28]]  इत्यनेन तद्धितार्थद्विगुसमासानां विषये प्रत्ययस्य लुक् उच्यते । परन्तु अस्मिन् सूत्रे विशिष्टरूपेण द्विगोः विषये एव ष्ठन् तथा ख-प्रत्ययविधानम् कृतम् अस्ति; अतः विधानसामर्थ्यात् ष्ठन्-प्रत्ययस्य ख-प्रत्ययस्य च लुक् अत्र न भवति । पक्षे यः औत्सर्गिकः ठञ्-प्रत्ययः विधीयते, तस्य लुक् तु भवत्येव ।\n\nउदाहरणानि क्रमेण पश्यामः । अस्य सूत्रस्य व्याख्यानेषु दत्तानि सर्वाणि उदाहरणानि तद्धितार्थद्विगुसमास्य विषये एव सन्ति । तानि एतादृशानि -\n \n[1] ष्ठन् -प्रत्ययः - \nअ) द्वौ आढकौ सम्भवति / अवहरति / पचति सः  = द्वि + आढक + ष्ठन् --> द्व्याढकिक । स्त्रीत्वे <<षिद्गौरादिभ्यश्च>> [[4।1।41]] इति ङीष् - द्व्याढकिकी ।\nआ) त्रयः आचिताः सम्भवति / अवहरति / पचति सः  = त्रि + आचित + ष्ठन् --> त्र्याचितिक । स्त्रीत्वे ङीष् - त्र्यचितिकी ।\nइ) पञ्च पात्राणि सम्भवति / अवहरति / पचति सः  = पञ्च + पात्र + ष्ठन् --> पञ्चपात्रिक । स्त्रीत्वे ङीष् - पञ्चपात्रिकी ।                        \n                \n[2] ख-प्रत्ययः -     \nअ) द्वौ आढकौ सम्भवति / अवहरति / पचति सः = द्वि + आढक + ख --> द्व्याढकीन । स्त्रीत्वे <<अजाद्यतष्टाप्>> [[4।1।4]] इति टाप्  - द्व्याढकीना ।\nआ) त्रयः आचिताः सम्भवति  / अवहरति / पचति सः  = त्रि + आचित + ख --> त्र्याचितीन । स्त्रीत्वे टाप्  - त्र्यचितीना ।\nइ) पञ्च पात्राणि सम्भवति / अवहरति / पचति  सः  = पञ्च + पात्र + ख --> पञ्चपात्रीण । स्त्रीत्वे टाप् -पञ्चपात्रीणा ।\n\n[3] ठञ्-प्रत्ययः , तस्य च लुक् -\nअ) द्वौ आढकौ सम्भवति / अवहरति / पचति सः \n= द्वि + आढक + ठञ्     \n--> द्व्याढक [<<अध्यर्धपूर्वद्विगोर्लुगसंज्ञायाम्>> [[5।1।28]] इति ठञ्-प्रत्ययस्य लुक्] ।\nस्त्रीत्वे  <<द्विगोः>> [[4।1।21]] इत्यनेन ङीप्-प्रत्ययः भवति - द्व्याढकी ।\nआ) त्रयः अचिताः सम्भवति / अवहरति / पचति सः = त्रि + आचित + ठञ् --> त्रि + आचित --> त्र्याचित । स्त्रीत्वे <<द्विगोः>> [[4।1।21]] इत्यनेन ङीप्-प्रत्यये प्राप्ते <<अपरिमाणबिस्ताचितकम्बल्येभ्यो न तद्धितलुकि>> [[4।1।22]] इति ङीप्-प्रत्ययः निषिध्यते, अतः अत्र <<अजाद्यतष्टाप्>> [[4।1।4]] इति टाप् एव भवति - त्र्याचिता । \nइ)   पञ्च पात्राणि सम्भवति / अवहरति / पचति सः  = पञ्च + पात्र + ठञ्  --> पञ्चपात्र । स्त्रीत्वे <<द्विगोः>> [[4।1।21]] इति ङीप् - पञ्चपात्री ।                    \n            \nज्ञातव्यम् - अस्मिन् सूत्रे 'ष्ठन् + च'  इत्यत्र एतादृशं सन्धिकार्यम् भवति -\nष्ठन् + च\n--> ष्ठरुँ + च [<< नश्छव्यप्रशान्>> [[8।3।7]] इति नकारस्य रुँत्वम्]\n--> ष्ठंरुँ + च [<<अनुनासिकात् परोऽनुस्वारः>> [[8।3।4]] इति अनुस्वारः । एतत् सूत्रम् रुँत्वप्रकरणे एव विद्यते, अतः << नश्छव्यप्रशान्>> [[8।3।7]] इत्यनेन विहितं नकारस्य रुँत्वम् अस्य कृते सिद्धम् अस्ति ।]\n--> ष्ठंः + च [<<खरवसानयोर्विसर्जनीयः>> [[8।3।15]] रुँ-इत्यस्य इति विसर्गः]\n--> ष्ठंस् + च [<<विसर्जनीयस्य सः>> [[8।3।34]] इति विसर्गस्य सकारादेशः]\n--> ष्ठंश् + च [<<स्तोः श्चुना श्चुः>> [[8।4।40]] इति श्चुत्वम्]\n--> ष्ठंश्च\n",
    "skn": "1720",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " आढकाचितपात्रात् इत्येव । आढकाद्यन्ताद्द्विगोः संभवत्यादिष्वर्थेषु ष्ठन्खौ वा स्तः । पक्षे ठञ् । तस्य अध्यर्ध-<{1693}> इति लुक् । षित्वान्ङीष् । द्व्याढकिकी । द्व्याढकीना । द्विगोः-<{479}> इति ङीप् । द्व्याढकी । द्व्याचितिकी । द्व्याचितीना । अपरिमाण-<{470}> इति ङीब्निषेधात् । द्व्याचिता । द्विपात्रिकी । द्विपात्रीणा । द्विपात्री ॥",
    "lsk": "",
    "balamanorama": "<<द्विगोष्ठंश्च>> - द्विगोः ष्ठंश्च । ष्ठन्खाविति । चकारेण खस्यानुकर्षादिति भावः । वा स्त इति । अन्यतरस्यामित्यनुवृत्तेरिति भावः । पक्षे ठञिति । 'आर्हात्' इत्यत्र परिमाणपर्युदासान्न ठगिति भावः । षित्त्वान्ङीष् । द्व्याढकिकीति । द्वे आढके सम्भवत्यवहरति पचति वेत्यर्थे 'तद्धितार्थ' इति द्विगुः, ष्ठन्, षित्त्वान्ङीष् । द्व्याढकिकीति । द्वे आढके सम्भवत्यवहरति पचति वेत्यर्थे 'तद्धितार्थ' इति द्विगुः, ष्ठन्, षित्त्वान्हीषित्यर्थः । अत्र 'न य्वाभ्याम्' इत्यैज्न, वृद्धिनिषेधसन्नियोगशिष्टत्वात्, ञ्णित्किदभावेन वृद्धेरप्रसक्तेः । द्व्याकढीनेति । खे रूपम् । द्विगोरिति ङीप् । द्व्याढकीति । ठञिअध्यर्थे॑ति तस्य लुक् । 'द्विगोः' इति ङीबित्यर्थः । प्रत्ययलक्षणमाश्रित्य ठञन्तलक्षणङीप्तु नेतिअपरिमाणविस्ते॑त्यत्रोक्तम् ।अध्यर्धे॑ति लुक्ठञ एव, नतु ष्ठन्खयोरपि, विधिसामथ्र्यात् । द्व्याचितिकी द्व्याचितीनेति । ष्ठनि खे च रूपम् । अथ द्व्याचितशब्दाट्ठञो लुकि द्विगोः॑ इति ङीपमाशङ्क्याह — अपरिमाणेति ङीब्निषेधादिति । [एवं ष्ठन् ख ठञ्लुग्भिः] द्विपात्रिकीत्यादि । ",
    "tattvabodhini": "<<द्विगोष्ठंश्च>> - द्विगोः ष्ठंश्च । ष्ठनिति छेदः, तदाह — -षित्त्वादिति.व्द्याढकिकीति ।न य्वाभ्या॑मित्यैजागमो न शङ्क्यः, वृद्धिनिषेधसंनियोगेन तद्विधानाद्वृद्धेश्च प्राप्त्यभावात् । अपरिमाणेति । आचितस्य परिमाणत्वेऽपि तस्मिन् सूत्रे विशिष्यग्रहणादिति भावः ।",
    "padamanjari": " द्व्याचितेति। ठञो लुक्, ठपरिमाणबिस्ताचितऽ इति ङीपः प्रतिषेधः ॥",
    "kashika": "आढकाचितपात्रातित्येव। आढकाऽचितपात्रान्ताद् द्विगोः संभवत्यादिष्वर्थेषु ष्ठन् प्रत्ययो भवति, चकारात् खः, अन्यतरस्याम्। विधानसामर्थ्यादेव अनयोर् लुक् न भवति। ठञस् तु पक्षे ऽनुज्ञातस्य अध्यर्धपूर्वद्विगोः इति लुग् भवत्येव। नकारः स्वरार्थः। षकारो ङीषर्थः। द्व्याढकिकी, द्व्याढकीना, द्व्याढकी। द्व्याचितिकी, द्व्याचितीना, द्व्याचिता। अपरिमाणविब्स्ताऽचितेति ङीपः प्रतिषेधः। द्विपात्रिकी, द्विपात्रीणा, द्विपात्री।",
    "kashika_nyaas": "   पूर्वेण ठन्खयोः प्राप्तयोस्ततश्च लुकीदमुच्यते। `विधानसामथ्र्यादनयोर्लुग्न भवति` इति। यदि ह्रत्रापि लुक्? स्यात्, विधानमनर्थकं स्यात्। `ठञस्तु पक्षेऽनुज्ञातस्य` इति। अन्यतरस्यांग्रहणेन। `द्व्याढकी` इति। ठञो लुक्पक्षे `द्विगोः`  [[4|1|21]]  इति ङीप्। `द्व्याचिता` इति। `अपरिमाण`  [[4|1|22]]  इत्यादिना ङीप्प्रतिषेधे टाप्॥",
    "sae": "",
    "mahabhashyam": "",
    "pradeep": "",
    "video": ""
}