{
    "i": "51085",
    "an": "मासात्$51081##कालात्$51078",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##कालात्$5$1$78##समर्थानां प्रथमाद्वा$4$1$82",
    "ss": "'तम् अधीष्टः भृतः भूतः भावी' (इति) समायाः खः ",
    "sa": "द्वितीयासमर्थात्  'समा'शब्दात् 'अधीष्टः', 'भृतः', 'भूतः' तथा 'भावी' एतेषु अर्थेषु ख-प्रत्ययः भवति । ",
    "sd": "<<तमधीष्टो भृतो भूतो भावी>> [[5।1।80]] इत्यनेन द्वितीयासमर्थात् शब्दात्  'अधीष्टः' / 'भृतः' / 'भूतः' तथा 'भावी' एतेषु अर्थेषु औत्सर्गिकः ठञ्-प्रत्ययः उक्तः अस्ति । तं बाधित्वा 'समा' (= 'वर्षम्' इत्यर्थः) शब्दस्य विषये वर्तमानसूत्रेण ख-प्रत्ययः विधीयते । चतुर्षु अपि अर्थेषु 'समा + ख → समीन' इति रूपम् सिद्ध्यति । यथा -     \n\n1. समाम् अधीष्टः समीनः अध्यापकः । एकवर्षं यावत् सत्कारपूर्वकम् येन सह व्यापारः क्रियते, सः समीनः अध्यापकः ।\n\n2. समाम् भृतः समीनः सेवकः । एकवर्षं यावत् वेतनं दत्त्वा यस्मात् कार्यम् क्रियते, सः समीनः सेवकः ।\n\n3. समाम् भूतः समीनः ज्वरः । एकवर्षं यावत् यः अविद्यत, सः समीनः ज्वरः । \n\n4. समाम् भावी समीनः उत्सवः । एकवर्षं यावत् यः भविष्यतिः, सः समीनः उत्सवः ।\n\nसर्वत्र प्रक्रिया इयम् -\nसमा + ख\n→ समा + ईन [<<आयनेयीनियीयः फढखच्छघां प्रत्ययादीनाम्>> [[7।1।2]] इति ईन-आदेशः]\n→ सम + ईन  [<!भस्याढेः तद्धिते पुंवद्भावो वक्तव्यः!> अनेन वार्त्तिकेन पुंवद्भावः]\n→ सम् + ईन [<<यस्येति च>> [[6।4।148]] इति अकारलोपः]\n→ समीन \n                  \nअस्य सूत्रस्य विषये काशिकाकारः वदति - 'केचित् तु <<तेन निर्वृत्तम्>> [[5|1|79]] इति सर्वत्र अनुवर्तयन्ति' । इत्युक्ते, केषाञ्चन मतेन 'समा' शब्दात् वर्तमानसूत्रेण उक्तः ख-प्रत्ययः <<तमधीष्टो भृतो भूतो भावी>> [[5।1।80]] इत्यस्य विषये तु भवत्येव, परन्तु <<तेन निर्वृत्तम्>> [[5|1|79]] ) इत्यस्यविषये अपि भवति। यथा - समया निर्वृत्तम् समीनम् (एकवर्षम् यावता कालेन निष्पादितम् - इत्यर्थः) ।         \n\nज्ञातव्यम् - अत्र <<तमधीष्टो भृतो भूतो भावी>> [[5।1।80]]  इत्यस्मात् 'अधीष्टः', 'भृतः' तथा 'भावी' एते शब्दाः   मण्डूकप्लुत्या स्वीक्रियन्ते । 'तम्' तथा 'भूतः' एतौ शब्दौ तु पूर्वसूत्रे अपि अनुवर्तेते, अतः तस्मात् अत्रापि तौ स्वीक्रियेते । \n\n",
    "skn": "1749",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " समामधीष्टो भृतो भूतो भावी वा समीनः ॥",
    "lsk": "",
    "balamanorama": "<<समायाः खः>> - समायाः खः । मण्डूकप्लुत्यातमधीष्टो भृतो भूतो भावी॑ति कृत्स्नमेव सूत्रमनुवर्तते । समाशब्दाद्द्वितीयान्तादधीष्टादिष्वर्थेषु खः स्यादित्यर्थः । ",
    "tattvabodhini": "<<समायाः खः>> - समायाः खः ।हायनोऽस्त्री शरत्समाः॑इत्यमरः । समामधीष्ट इत्यादि । अधीष्टादय श्चात्वारोऽर्था अत्राप्यनुवर्तन्त इति भावः ।",
    "padamanjari": " सर्वत्रेति। पूर्वत्र, अत्र, परत्र च। तेन परिजय्य-लभ्य-कार्य-सुकरमिति यावत् ॥",
    "kashika": "अधीष्टाऽदयश्चत्वारो ऽर्था अनुवर्तन्ते। समाशब्दाद् द्वितीयास्मार्थादधीष्टादिषु अर्थेषु खः प्रत्ययो भवति। ठञो ऽपवादः समामधीष्टो भृतो भूतो भावी वा समीनः। केचित् तु तेन निर्वृत्तम् [[5|1|79]] इति सर्वत्र अनुवर्तयन्ति। समया निर्वृत्तः समीनः।",
    "kashika_nyaas": "   ",
    "sae": "",
    "mahabhashyam": "",
    "pradeep": "",
    "video": ""
}
