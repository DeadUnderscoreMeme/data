{
    "i": "51007",
    "an": "यत्$51006##तस्मै$51005##हितम्$51005",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राक्क्रीताच्छः$5$1$1##समर्थानां प्रथमाद्वा$4$1$82",
    "ss": "'तस्मै हितम्' (इति) खल-यव-माष-तिल-वृष-ब्रह्मणः च यत्",
    "sa": "'हितम्' अस्मिन् अर्थे चतुर्थीसमर्थात् खल,यव,माष, तिल, वृष, ब्रह्मन् - एतेभ्यः शब्देभ्यः यत् प्रत्ययः भवति । ",
    "sd": "'हितम्' इत्युक्ते 'योग्यम् / आवश्यकम् / हितकारकम् / उपयोगी / उपयुक्तम् ' । 'हितम्' अस्मिन् अर्थे चतुर्थीसमर्थात् प्रातिपदिकात् <<प्राक्क्रीतात् छः>> [[5।1।1]] इत्यनेन औत्सर्गिकरूपेण छ-प्रत्यये प्राप्ते; 'खल', 'यव', 'माष', 'तिल', वृष' ( वृषभः), 'ब्रह्मन् ' - एतेभ्यः शब्देभ्यः यत्-प्रत्ययः भवति । \n\n1. खलाय हितम् खल्यम् ।\n2. यवाय हितम् यव्यम् ।\n3. माषाय हितम् माष्यम् ।\n4. तिलाय हितम् तिल्यम् ।\n5. वृषाय हितम् वृष्यम् ।\n6. ब्रह्मणे हितम् ब्रह्मण्यम् । अत्र <<नस्तद्धिते>> [[6।4।144]] इत्यनेन टिलोपे प्राप्ते <<ये चाभावकर्मणोः>> [[6।4।168]] इत्यनेन सः निषिध्यते । अत्र <<अल्लोपोऽनः>> [[6।4।135]] इत्यस्य तु प्रसक्तिरेव नास्ति -  <<न संयोगाद्वमन्तात्>> [[6।4।137]] इति निषेधात् ।]\n             \nज्ञातव्यम् - \n1.अस्मिन् सूत्रे 'वृष' शब्दः स्वीक्रियते, न हि 'वृषन्' इति नकारान्तशब्दः ।  तथा च, 'ब्रह्मन्' इति नकारान्तशब्दः एव स्वीक्रियते, न हि 'ब्राह्मण' इति अकारान्तशब्दः ।\n2. अस्मिन् सूत्रे 'च' इति उक्तम् अस्ति । अयम् चकारः 'अनुक्तसमुच्चयार्थः' अस्ति इति काशिकाकारः वदति । इत्युक्ते, केचन अन्ये शब्दाः अपि शिष्टप्रयोगम् अनुसृत्य <<तस्मै हितम्>> [[5।1।4]] इत्यस्मिन् अर्थे 'यत्' प्रत्ययं स्वीकुर्वन्ति । यथा - रथाय हितम् रथ्यम् ।\n3. अनेन सूत्रेण उक्तः यत्-प्रत्ययः तदन्तस्य विषये अपि भवति । यथा,  कृष्णतिलेभ्यो हितः कृष्णतिल्यः , राजमाषेभ्यो हितं राजमाष्यम् । अस्मिन् विषये <<असमासे निष्कादिभ्यः>> [[5।1।20]] इत्यत्र विस्तारेण निरूपितम् अस्ति । \n",
    "skn": "1668",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " खलाय हितं खल्यम् । यव्यम् । माप्यम् । तिल्यम् । वृष्यम् । ब्रह्मण्यम् । चाद्रथ्या ॥",
    "lsk": "",
    "balamanorama": "<<खलयवमाषतिलवृषब्रह्मणश्च>> - खलयव । खलादिभ्यश्चतुथ्र्यन्तेभ्यो हितमित्यर्थे यत्स्यादित्यर्थः । वृषशब्दोऽत्र अकारान्त एव गृह्रते, नतु नकारान्तः । तेनवृष्णे हित॑मिति वाक्यमेव । ब्राहृन्शब्दो ब्राआहृणवाच्येव गृह्रते, नतु वेदादिवाची । तेनब्राहृणे वेदाय हित॑मिति वाक्यमेवेति भाष्ये स्पष्टम् । ब्राहृण्यमित्यत्रये चाभावकर्मणो॑रिति प्रकृतिभावान्न टिलोपः । चाद्रथ्येति । चकारस्यानुक्तसमुच्चयार्थत्वादिति भावः । ",
    "tattvabodhini": "<<खलयवमाषतिलवृषब्रह्मणश्च>> - खलयव । अत्र वृषशब्दोऽकारान्तो गृह्रते न तु नकारान्तः । अन्यथा ह्रसदेहार्थं नलोपमकृत्वै निर्दिशेत्,आत्मन्विआजने॑ति वत् । वृषाय हितं वृष्यम् । नान्ताद्यति तु  —  — वृषण्यमिति स्यात् । ब्राहृण्यमिति । ब्राहृन्शब्दो ब्राआहृणपर्यायः । प्रकृतिभावस्तुये चे॑त्यनेन पूर्ववत् । इह वृषन्शब्दाद्द्ब्राहृणशब्दाच्च यतः प्राप्तिरेव नास्ति । छेऽप्यनभिधानान्नेत्याकरः । तेन -वृष्णे हितं , ब्राआहृणेभ्यो हितमिति वाक्यमेव । चाद्रथ्येत । गवादिषुरथशब्दो न पठितः । हितार्थ एव रथ्येति स्यात्, अर्थान्तरे मा भूदिति ।",
    "padamanjari": " पूववट्टिलोपाभावः। वृषशब्दोऽयमकारान्तो गृह्यते, न तु नकारान्तः; अन्यथाऽसन्देहार्थं नकारलोपमकृत्वैव निर्दिशेत, यथा-आत्मन्विश्वजनेति। अस्ति च नकारान्तस्तत्र वक्तव्यम्, ततोऽपि यद्भवतीति, अन्यथा तत्र छे टिलोपे च वलृषीयमिति प्राप्नोति, तस्य च वृषशब्दे आदेशो वक्तव्यः, अन्यथा वृषण्य इति स्यात्; ब्रह्मशब्दो नकारान्तो गृहीतः, ब्राह्मणशब्दश्चाकारान्तोऽस्ति, तत्र वक्तव्यम्-ब्राह्मणशब्दादपि यद्धवतीति, अन्यथा ततश्च्छः स्यात्, तस्य च ब्रह्मन्-शब्द आदेशो वक्तव्यः; अन्यथा ब्राह्मयण्यमिति प्राप्नोति ? इत्यस्मिन्पूर्वपक्षे इदमाह - वृष्णो हितमित्यादि। च्छप्रत्ययोऽपि न भवतीति। यत्प्रत्ययस्तु तावत्सूत्रेऽनुपादानादेव न भवति, न केवलं स एव, अपि तु च्छप्रत्ययोऽपीत्यपिशब्दस्यार्थः। कुत इत्याह - अनभिधानादिति। तदनेनाप्यव्यविकन्यायो दर्शितः। त्रैशब्द्यं हि नः साध्यम् - वृषाय हितम्, वृष्णे हितम्; तथा व्रह्मणे हितम्, व्रह्मण्यम्, ब्राह्मणाय हितमिति; तत्र द्वयोः शब्दयोः समानार्थयोरेकत्र विग्रह एव, अपरत्र विग्रहश्च वृत्तिश्च भविष्यति, तद्यथा - अविकस्य मांसम्, आविकम्, अवेर्मांसमिति। रथाय हितारथ्येति। हितार्थ एव यथा स्यादर्थान्तरे मा भूदित्येवमर्थं गवादिषु पाठो नाङ्गीकृतः। केचितदन्तविधिमिच्छन्ति - रथसीताहलेभ्यो यद्विधाविति। अपरे तुहलसीताभ्यां साहचर्याच्चातुरर्थिक एव तदन्तविधिर्भवति, न त्वस्मिन्निति ॥",
    "kashika": "खलाऽदिभ्यो यत् प्रत्ययो भवति तस्मै हितम् इत्येतस्मिन् विषये। छस्य अपवादः। खलाय हितम् खल्यम्। यव्यम्। माष्यम्। तिल्यम्। वृष्यम्। ब्रह्मण्यम्। वृष्णे हितम्, ब्राह्मणेभ्यो हितम् इति वाक्यम् एव भवति। छप्रत्ययो ऽपि न भवति, अनभिधानात्। चकारो ऽनुक्तसमुच्चयार्थः। रथाय हिता रथ्या।",
    "kashika_nyaas": "   खलादीनां वृषपर्यन्तानां `यस्येति`  [[6|4|148]]  लोपः। `ब्राहृण्यम्` इति। `न संयोगाद्वमन्तात्`  [[6|4|137]]  इति प्रतिषेधात्? `अल्लोपोऽनः`  [[6|4|134]]  इत्यकारलोपो न भवति। `नस्तद्धिते`  [[6|4|144]]  इति टिलोपोऽपि न भवित; `ये चाभावकर्मणोः`  [[6|4|168]]  इति प्रकृतिभावात्। वृषशब्दोऽयमत्राकारान्तो गृह्रते, न तु ब्राआहृणशब्दोऽकारान्त इति। ननु चाशङ्का वृषशब्दे युक्ता-नलोपे सति किमयमकारान्तः? आहोस्विन्नकारान्तः? इति, ब्राहृन्शब्दाच्च यतो निवृत्तिप्रसङ्गाद्? ब्राहृञ्शब्दादपि यचच प्रत्ययो निवत्र्तत इति भावः। अत एवाह - `छप्रत्ययोऽपि` इत्यादि। यत्प्रत्ययापेक्षयापिरयम् - न केवलं यत्प्रत्ययो न भवति, अपि तु च्छप्रत्ययोऽपीति। ब्राआहृणशब्दाच्छप्रत्ययाभावो योज्यः। ननु चाभ्यामिहानुपादनाद्? यत्प्रत्ययो न भवति, `तस्मै हितम्`  [[5|1|5]]  इति च्छप्रत्ययस्तु कस्मान्न भवति? इत्याह-`अनभिधानात्` इति। न हीह वृषीयम्, ब्राआहृणीयमित्युक्ते विवक्षितोऽर्थः प्रतीयते; यतोऽर्थप्रतिपादनं प्रति नियता एव शब्दशक्तयो भवन्तीति क्वचित्? प्रत्ययान्तेनार्थस्याभिधानम्ष क्वचिद्वाक्येनेति। अतो वाक्यमेवावतिष्ठते-`वृष्णे हितम्, ब्राआहृणेभ्यो हितम्` इति। वाक्यसमधिगम्यस्यार्थस्य तद्धितेनानभिधानादितदि यावत्॥",
    "sae": "",
    "mahabhashyam": " खलयवमाषतिलवृषब्रह्मणश्च (1889) (अनिष्टरूपनिवारकं भाष्यम्) वृषशब्दोऽयमकारान्तो गृह्यते। वृषन्शब्दोऽपि नकारान्तोऽस्ति तस्योपसंख्यानं कर्तव्यम्, वृषशब्दश्चादेशो वक्तव्यः। वृष्णे हितमिति विगृह्य - वृष्यमित्येव यथा स्यात्। तथा ब्रह्मन्शब्दो नकारान्तो गृह्यते। ब्राह्मणशब्दश्चाकारान्तोऽप्यस्ति तस्योपसंख्यानं कर्तव्यम्, ब्रह्मन्शब्दश्चादेशो वक्तव्यः। ब्राह्मणेभ्यो हितमिति विगृह्य - ब्रह्मण्यमित्येव यथा स्यात्। तत्तर्हि वक्तव्यम्। न वक्तव्यम्। समानार्थावेतौ - वृषशब्दो वृषन्शब्दश्च, ब्रह्मन्शब्दो ब्राह्मणशब्दश्च। आतश्च समानार्थौ, एवं ह्याह - कुतो नु चरसि ब्रह्मन् कुतो नुचरसिब्राह्मण - ःथ्द्य;ति। तत्र द्वयोः शब्दयोः समानार्थयोरेकेन विग्रहः, अपरस्मादुत्पत्तिर्भविष्यति - अविरविकन्यायेन। तद्यथा - अवेर्मांसमिति विगृह्य अविकशब्दादुत्पत्तिर्भवति - आविकमिति। एवमिहापि वृषाय हितमिति विगृह्य - वृष्यमिति भविष्यति। वृष्णे हितमिति विगृह्य वाक्यमेव। तथा ब्रह्मणे हितमिति विगृह्य ब्रह्मण्यमिति भविष्यति, ब्राह्मणेभ्यो हितमिति - विगृह्य वाक्यमेव भविष्यति। त्रैशब्द्यं चेह साध्यम्, तच्चैवं सति सिद्धं भवति॥ 5-1-1- आ. 7 (833 विधिसूत्रम्) ",
    "pradeep": "",
    "video": ""
}
