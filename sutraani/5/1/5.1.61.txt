{
    "i": "51061",
    "an": "वर्गे$51060##तत्$51057##अस्य$51057##परिमाणम्$51057",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##आर्हादगोपुच्छसंख्यापरिमाणाट्ठक्$5$1$19##समर्थानां प्रथमाद्वा$4$1$82",
    "ss": "'तत् अस्य परिमाणम्' (इति) वर्गे सप्तनः छन्दसि अञ्",
    "sa": "'अस्य वर्गस्य परिमाणम्' अस्मिन् अर्थे प्रथमासमर्थात् 'सप्तन्' शब्दात् वेदेषु अञ्-प्रत्ययः कृतः दृश्यते ।",
    "sd": "'सप्त अस्य वर्गस्य परिमाणम्' अस्मिन् अर्थे वेदेषु सप्त-शब्दात् अञ्-प्रत्ययः कृतः दृश्यते - \n\nसप्त अस्य वर्गस्य परिमाणम्\n= सप्त + अञ्\n→ साप्त [<<तद्धितेष्वचामादेः>> [[7।2।117]] इति आदिवृद्धिः]\n\nयथा - ऋग्वेदे 1.20.7 इत्यत्र 'ते नो॒ रत्ना॑नि धत्तन॒ त्रिरा साप्ता॑नि सुन्व॒ते' अयम् प्रयोगः दृश्यते । अत्र 'साप्तानि' इत्युक्ते 'सप्त येषां परिमाणम्, तानि वर्गाणि' इति अर्थः ।\n\nअस्य सूत्रस्य विषये कौमुदीकारः अस्मिन् सूत्रे कानिचन वार्त्तिकानि अपि पाठयति । तानि एतानि -\n\n1. <!शन्शतोर्डिनिश्छन्दसि तदस्य परिमाणमित्यर्थे वाच्यः!> । इत्युक्ते, 'तद् अस्य वर्गस्य  परिमाणम्' अस्मिन् अर्थे वेदेषु 'शन्' तथा 'शत्' इत्यन्ताः शब्दाः 'डिनि' प्रत्ययमपि स्वीकुर्वन्ति । \nउदाहरणम् \nअ)  पञ्चदशन् + डिनि → पञ्चदशिन् ।  यथा - 'आरण्यास्तेषां दश पञ्चदशिन एकादश दशिनः' इति मानवश्रौत्रसूत्रे उल्लेखः अस्ति ।\nआ) त्रिंशत् + डिनि → त्रिंशिन् । \nवस्तुतः एतत् वार्त्तिकम्  भाष्यकारेण <<प्रमाणे द्वयसज्दघ्नञ्मात्रचः>> [[5।2।37]] इत्यत्र पाठ्यते ।\n\n2. <!विंशतेश्चेति वाच्यम्!> । 'विंशति' शब्दात् अपि , 'तद् अस्य वर्गस्य  परिमाणम्' अस्मिन् अर्थे वेदेषु 'डिनि' प्रत्ययः कृतः दृश्यते ।विंशतिः परिमाणमस्य तत् = विंशति + डिनि -→ विंशिन् ।     \nएतत् वार्त्तिकम्  अपि भाष्यकारः <<प्रमाणे द्वयसज्दघ्नञ्मात्रचः>> [[5।2।37]] इत्यत्र पाठयति  ।\n\n3. <!युष्मदस्मदोः सादृश्ये वतुब्वाच्यः!> । 'युष्मद्' तथा 'अस्मद्' एताभ्याम् सर्वनामशब्दाभ्याम् 'सादृश्यम्' दर्शयितुम् 'वतुँप्' प्रत्ययः भवति ।   यथा -\n   \nअ) युष्मत् + वतुँप् \n→ युष्मत् + वत् [इत्संज्ञालोपः]       \n-> त्वत् +  वत् [<<प्रत्ययोत्तरपदयोश्च>> [[7।2।98]] इत्यनेन 'युष्म' इत्यस्य 'त्व' आदेशः भवति ।]\n→ त्वावत्    [<<आ सर्वनाम्नः>> [[6।3।91]] इति आकारादेशः । <<अकः सवर्णे दीर्घः>> [[6।1।101]] इति सवर्णदीर्घः ] \nयथा - ऋग्वेदे 6.30.4 - 'स॒त्यमित्तन्न त्वावाँ॑ अ॒न्यो अ॒स्तीन्द्र॑' । \n \nआ) अस्मत् + वतुँप्\n→ अस्मत् + वत्  [इत्संज्ञालोपः]       \n→ मत् + वत्  [<<प्रत्ययोत्तरपदयोश्च>> [[7।2।98]] इत्यनेन 'अस्म' इत्यस्य 'म' आदेशः भवति ।]       \n→ मावत् [<<आ सर्वनाम्नः>> [[6।3।91]] इति आकारादेशः । <<अकः सवर्णे दीर्घः>> [[6।1।101]] इति सवर्णदीर्घः ] \nयथा - ऋग्वेदे 1.17.2 - गन्ता॑रा॒ हि स्थोऽ॑वसे॒ हवं॒ विप्र॑स्य॒ माव॑तः ।\n        \nएतत् वार्त्तिकम् भाष्यकारः काशिकाकारः च <<यद्तदेतेभ्यः परिमाणे वतुप्‌>> [[5।2।39]] इत्यत्र पाठयति । ",
    "skn": "3491",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " तदस्य परिमाणम् - <{SK1723}> इति वर्ग इति च । सप्त साप्तानि असृजत् (सप्त॑ सा॒प्तानि॑ असृजत् ॥<! शन्शतोर्डिनिश्छन्दसि तदस्य परिमाणमित्यर्थे वाच्यः !> (वार्तिकम्) ॥ पञ्चदशिनोऽर्धमासाः । त्रिंशिनोमासाः ।<!विंशतेश्चेति वाच्यम् !> (वार्तिकम्) ॥ विंशिनोऽङ्गिरसः ।<!युष्मदस्मदोः सादृश्ये वतुब्वाच्यः !> (वार्तिकम्) ॥ त्वाववतः पुरूवसो (त्वाव॑वतः पुरूवसो) । न त्वावाँ अन्यः (न त्वावाँ॑ अ॒न्यः) । यज्ञं विप्रस्य मावतः (यज्ञं विप्र॑स्य मा॑वतः) ॥",
    "lsk": "",
    "balamanorama": "",
    "tattvabodhini": "",
    "padamanjari": "",
    "kashika": "वर्गे इत्येव, तदस्य परिमानम् इति च। सप्तन् शब्दाच् छन्दसि विषये ऽञ् प्रत्ययो भवति वर्गे ऽभिधेये। सप्त साप्तानि असृजत्।",
    "kashika_nyaas": "   संख्यालक्षणे कनि प्राप्ते सप्तञ्शब्दाच्छन्दस्यञ्विधानम्॥",
    "sae": "",
    "mahabhashyam": "",
    "pradeep": "",
    "video": ""
}
