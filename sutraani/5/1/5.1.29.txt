{
    "i": "51029",
    "an": "लुक्$51028##अध्यर्धपूर्व-द्विगोः$51028",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##आर्हादगोपुच्छसंख्यापरिमाणाट्ठक्$5$1$19##समर्थानां प्रथमाद्वा$4$1$82",
    "ss": "आ-अर्हात्  कार्षापण-सहस्राभ्याम् अध्यर्धपूर्व-द्विगोः विभाषा लुक्",
    "sa": "सर्वेषु आर्हीय-अर्थेषु तद्धितार्थे जायमानात् अध्यर्धपूर्वपदसमासात् द्विगुसमासात् च परस्य तद्धितप्रत्ययस्य 'कार्षापण'शब्दस्य विषये 'सहस्र'शब्दस्य विषये च विकल्पेन लुक् भवति । ",
    "sd": "तद्धितार्थे जायमानस्य अध्यर्धपूर्वसमासस्य द्विगुसमासस्य च विषये विहितस्य तद्धितप्रत्ययस्य    <<अध्यर्धपूर्वद्विगोर्लुगसंज्ञायाम्>> [[5।1।28]] इत्यनेन नित्यं लोपे प्राप्ते, 'कार्षापण'शब्दस्य विषये 'सहस्र'शब्दस्य च विषये सः विकल्प्यते ।                \n    \nयथा - \n1. 'अध्यर्धेन कार्षापणेन क्रीतम्' इत्यत्र तद्धितार्थे द्विगुसमासः जायते । अस्यां स्थितौ  <<कंसाट्टिठन्>> [[5।1।25]] इत्यत्र निर्दिष्टेन <! कार्षापणाद्वा प्रतिश्च!> अनेन वार्त्तिकेन  तदन्तविधिना अत्र टिठन्-प्रत्ययः विधीयते । अस्य टिेठन्-प्रत्ययस्य <<अध्यर्धपूर्वद्विगोर्लुगसंज्ञायाम्>> [[5।1।28]] इत्यनेन नित्यं लोपे प्राप्ते वर्तमानसूत्रेण केवलं विकल्पेनैव लोपः भवति, नित्यम् न । यथा -\nअध्यर्धेन कार्षापणेन क्रीतम्  \n= [लोपे कृते] अध्यर्धकार्षापणम्\n= [लोपाभावे ] अध्यर्धकार्षापणिकम् , प्रतिकम् ।\n(स्मर्तव्यम् -  <! कार्षापणाद्वा प्रतिश्च!> अनेन वार्त्तिकेन टिठन्-प्रत्ययस्य उपस्थितौ कार्षापण-शब्दस्य विकल्पेन प्रति-आदेशः अपि भवति । अतः अत्र 'प्रतिकम्' इति रूपमपि जायते ।)\n\n2. तथैव - द्वयोः कार्षापणयोः  क्रीतम् द्विकार्षापणम् द्विकार्षापणिकम् द्विप्रतिकम्  वा ।  \n3. अध्यर्धेन सहस्रेण क्रीतम् अध्यर्धसहस्रम् अध्यर्धसाहस्रम् वा । अत्र <<शतमानविंशतिकसहस्रवसनादण्>> [[5।1।27]] इत्यनेन सहस्रशब्दात् अण्-प्रत्यये प्राप्ते तस्य पक्षे एव लुक् भवति, न नित्यम् । तथा च, लुकः अभावात् <<संख्यायाः संवत्सरसंख्यस्य च>> [[7।3।15]] इति उत्तरपदवृद्धिः एव भवति ।                \n4. तथैव, त्रिभिः सहस्रैः क्रीतम् त्रिसहस्रम् त्रिसाहस्रम् । \n            \nज्ञातव्यम् - वस्तुतः प्रत्ययविधौ तदन्तविधिः प्रतिषिध्यते । परन्तु <<असमासे निष्कादिभ्यः>> [[5।1।20]] इत्यत्र पाठितेन 'प्राग्वतेः संख्यापूर्वपदानां तदन्तग्रहणमलुकि' इत्यनेन वार्त्तिकेन / भाष्यवाक्येन सङ्ख्यापूर्वसमासस्य विषये आर्हीयप्रकरणे   तदन्तविधिः अपि इष्यते । अतः अत्र टिठन् / अण् प्रत्यययोः प्रसक्तिः निर्दिष्टा अस्ति । तयोश्च वर्तमानसूत्रेण वैकल्पिकः लुक् उच्यते ।\n                                          \nअत्र एकम् वार्त्तिकम् ज्ञातव्यम् - <! सुवर्णशतमानयोरुपसङ्ख्यानम्!> । इत्युक्ते, 'सुवर्ण' तथा 'शतमान' एतयोः विषये अपि अनेन सूत्रेण विकल्पेन प्रत्ययलुक् भवति । यथा - \n1. अध्यर्धेन सुवर्णेन क्रीतम् अध्यर्धसुवर्णम् अध्यर्धसौवर्णिकम् वा । अत्र औत्सर्गिकस्य ठञ्-प्रत्ययस्य विकल्पेन लुक् भवति । लुकः अभावपक्षे <<परिमाणान्तस्यासंज्ञाशाणयोः>> [[7।3।17]] इति उत्तरपदवृद्धिः भवति । \n2. तथैव - द्वयोः सुवर्णयोः क्रीतम् द्विसुवर्णम्, द्विसौवर्णिकम् वा ।            \n3. अध्यर्धेन शतमानेन क्रीतम् अध्यर्धशतमानम् अध्यर्थशातमानम् वा । अत्र <<शतमानविंशतिकसहस्रवसनादण्>> [[5।1।27]] इत्यनेन प्राप्तस्य अण्-प्रत्ययस्य वैकल्पिकः लुक् भवति । पक्षे  <<परिमाणान्तस्यासंज्ञाशाणयोः>> [[7।3।17]] इति उत्तरपदवृद्धिः भवति ।                                             \n4. द्वयोः शतमानयोः क्रीतम् द्विशतमानम् द्विशातमानम् वा ।     ",
    "skn": "1694",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " लुग्वा स्यात् । अध्यर्धकार्षाणम् । अध्यर्धकार्षापणिकम् । द्विकार्षापणम् । औपसंख्यानिकस्यटिठनो लुक् । पक्षेऽध्यर्धप्रतिकम् । द्विप्रतिकम् । अध्यर्धसहस्रम् । अध्यर्धसाहस्रम् । द्विसहस्रम् । द्विसाहस्रम् ॥",
    "lsk": "",
    "balamanorama": "<<विभाषा कार्षापणसहस्राभ्याम्>> - विभाषा । लुग्वेति ।आर्हीयस्ये॑ति शेषः । औपसंख्यानिकस्येति.॒कार्षापणाट्ठिन् वक्तव्यः॑ इत्युक्तस्येत्यर्थः । अध्यर्धप्रतिकमिति । प्रत्यादेशस्य टिठन्संनियोगशिष्टत्वात्प्रत्यादेशपक्षे टिठनो न लुगिति भावः । अध्यर्धसहरुआमिति ।शतमाने॑ति विहितस्याऽणो लुक् । लुगभावे तुसङ्ख्यायाः संवत्सरसङ्ख्यस्य चे॑त्युत्तरपदवृद्धिः । ",
    "tattvabodhini": "<<विभाषा कार्षापणसहस्राभ्याम्>> - विभाषा । टिठनो लुगिति । प्रत्यादेशपक्षे तु लङ् न भवति, प्रत्यादेशस्य प्रत्ययसंनियोगशिष्टत्वादिति बोध्यम् । अध्यर्धसहरुआमिति ।शतमानविंशतिके॑ति बिहितस्याऽणो लुक् । तदभावपक्षे तुसङ्ख्यायाः संवत्सरसंख्यस्य चे॑त्युत्तरपदवृद्धिः । अध्यर्धशब्दः सङख्यावाचीत्यधुनैवोक्तत्वात् ।द्वित्रिपूर्वात् । अध्यर्धग्रहणमुत्तरार्थमनुवृत्तमपीह न संबध्यते ।द्विगो॑रिति तु संबध्यत एव षष्ठीसमासं व्यावर्तयितुम् । अत्र च व्याख्यानमेव शरणम् ।द्वित्रिभ्यां निष्का॑ दित्येव सिद्धे पूर्वग्रहणं चिन्त्यप्रयोजनमिति हरदत्तः । द्विनैष्किकमिति ।प्राग्वतेष्ठञ् । मतान्तरे तु ठगिति मनोरमायाम् ।  — निष्कादिभ्यः समासे ठगभावात्,परिच्छेदकमात्रं गृह्रते॑इति मतान्तरेऽपि ठञेव भवित, तन्मते उन्मानस्यापि परिमाणत्वात्अगोपुच्छे॑त्यादिना पर्युदस्तत्वाठ्ठगभावे निष्कादिभ्यष्ठञि प्राप्ते । असमासे ठग्विधानेऽपि समासे ठञ एव प्राप्तत्वात् —  — इत्यन्ये ।परिमाणान्तस्ये॑त्युत्तरपदवृद्धिः ।द्विगो॑रिति संबन्धान्नेह लुक् । द्वयोर्निष्को द्विनिष्कस्तेन क्रीतं द्विनैष्किकम् ।अध्यर्धपूर्वे॑त्यसंबन्धादध्यर्धनैष्किकमित्यत्राप्यनेन लुङ् न भवति ।",
    "padamanjari": " अध्यर्धसहस्रमिति। ठ्शतमानविशतिकऽ इति विहितस्याणो लक्, अलुक्पक्षे ठ्संख्यायाः संवत्सरसंख्यस्य चऽ इत्युतरपदवृद्धिः, इदानीमेव ह्युक्तम्--ठध्यर्धशब्दः संख्यैवऽ इति। अध्यर्धसुवर्णमिति। ठञो लुग्, न तु ठकः, आर्हादित्यत्र क्रियानिमितकस्य परिमाणस्य ग्रहणाद्। येषां तु रूढिपरिमाणस्य तत्र ग्रहणम्, तन्मते ठको लुक्। अध्यर्द्धसौवर्णिकमिति। परिमाणान्तस्येत्युतरपदवृद्धिः, तत्र ह्युन्मानस्यापि ग्रहणम्; शाणप्रतिषेधात्। अध्यर्द्धे कार्षापणस्य, द्विगौ सहस्रस्येत्येवमत्र यथासंख्यं नेष्यते॥",
    "kashika": "अध्यर्धपूर्वाद् द्विगोश्च कार्षापणसहस्रान्तातुत्तरस्य आर्हीयप्रत्ययस्य विभाषा लुग् भवति। पूर्वेण लुकि नित्य प्राप्ते विकल्प्यते। अध्यर्धकार्षापणम्, अध्यर्धकार्शापणिकम्। द्विकार्षापणम्, द्विकार्षापणिकम्। औपसङ्ख्यानिकस्य टिठनो लुक्। अलुक्पक्षे च प्रतिरादेशो विकल्पितः। अध्यर्धप्रतिकम्। द्विप्रतिकम्। त्रिप्रतिकम्। सहस्रात् अध्यर्धसहस्रम्, अध्यर्धसाहस्रम्। द्विसहस्रम्, द्विसाहस्रम्। अलुक्पक्षे सङ्ख्यायाः संवत्सरसङ्ख्यस्य च इत्युत्तरपदवृद्धिः। सौवर्णशतमानयोरुपसङ्ख्यानम्। अध्यर्धसुवर्णम्, अध्यर्धसौवर्णिकम्। द्विसुवर्णम्, द्विसौवर्णिकम्। अध्यर्धशतमानम्, अध्यर्धशातमानम्। द्विशतमानम्, द्विशातमानम्। परिमाणान्तस्य इत्युत्तरपदवृद्धिः।",
    "kashika_nyaas": "   `अध्यर्धसहरुआम्` इति। `शतमानविंशतिक`  [[5|1|27]]  इत्यादिना विहितस्याणो लुक्। `अध्यर्धसाहरुआम्` इति। `संख्यायाः संवत्सरसंख्यस्य च`  [[7|3|15]]  इत्युत्तरपदवृद्धिः। `सुवर्णशत्मानयोरुपसंख्यानम्` इति। उपसंख्यानं प्रतिपादनमित्यर्थः। तत्रेदं प्रतिपादनम्--`विस्ताच्च`  [[5|1|31]]  इत्यतः सिंहावलोकितन्यायेन चकारोऽत्रोपतिष्ठते, स चानुक्तसमुच्चयार्थः, तेन सुवर्णशतमानयोरपि विष्यति। `अध्यर्धसुवर्णम्` इति। ठञो लुक्, `अद्यर्धशतमानम्` इति। `शतमान`  [[5|1|27]]  इत्यादि-विहितस्याणः। `अध्यर्धशतमानम्` इति। `परिमाणान्तस्य`  [[7|3|17]]  इत्यादिनोत्तरपदवृद्धिः। ननु च सुवर्णमुन्मानम्, न परिमाणम्, तत्कुतस्तस्य बुद्धिः? नैष दोषः; उत्तरपदवृद्धौ हयुन्मानमपि परिमाणमिति गृह्रते। कगुतो ज्ञायते? `असंज्ञाशाणयोः`  [[7|3|17]]  इति शाणशब्दस्य प्रतिषेधात्। यदि तर्हि तत्रोन्मानं न गृह्रेत, तदा शाणस्योन्मानार्थस्य प्राप्तिरेव नास्तीति प्रतिषेधं न कुर्यात्। अध्यर्धपूर्वद्विगुभ्यां कार्षापणसहरुआयोर्यथासंख्यं कस्मान् भवति? लक्षणव्यभिचारेण तदभावस्य सूचितत्वात्। इह तावत्? `अध्यर्धपूर्वद्विगोः`  [[5|1|28]]  इति निर्देशेऽल्पाच्तरत्वाद्? ध्यन्तत्वाच्च द्विगुशब्दस्य पूर्वनिपातः प्राप्नोति, `कार्षापणसहरुआआभ्याम्` इत्यत्राल्पाच्तरत्वात्? सहरुआशब्दस्य? तावेतौ निर्देशौ लक्षणान्तरनिरपेक्षतां बोधयन्तौ यतासंख्यपरिभाषाया अप्यभावं बोधयत इति न भवति यथासंख्यपरिभाषा॥",
    "sae": "",
    "mahabhashyam": " विभाषा कार्षापणसहस्राभ्याम् (1911) (746 विधिसूत्रम् ।। 5 । 1 । 1 आ. 20) (5622 उपसंख्यानवार्तिकम्।। 1 ।।) - कार्षापणसहस्राभ्यां सुवर्णशतमानयोरुपसंख्यानम् - (भाष्यम्) कार्षापणसहस्राभ्यां सुवर्णशतमानयोरुपसंख्यानं कर्तव्यम्। अध्यर्धसुवर्णम्, अध्यर्धसौवर्णिकम्। अध्यर्धशतमानम्, अध्यर्धशातमानम्। द्विशतमानम्, द्विशातमानम्।। ",
    "pradeep": "",
    "video": ""
}