{
    "i": "51018",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वतेष्ठञ्$5$1$18##समर्थानां प्रथमाद्वा$4$1$82",
    "ss": "प्राक् वतेः ठञ्",
    "sa": "प्राक्-वतीय-अर्थेषु ठञ्-प्रत्ययः औत्सर्गिकरूपेण भवति ।",
    "sd": "तद्धिताधिकारे पाठितेभ्यः पञ्च-महोत्सर्गेभ्यः पञ्चम (अन्तिमः) महोत्सर्गः अस्मात् सूत्रात् आरभ्यते । वर्तमानसूत्रतः <<तेन तुल्यं क्रिया चेद्वतिः>> [[5।1।115]] इति यावत्सु सूत्रेषु आहत्य सप्तविंशतिः अर्थाः पाठिताः सन्ति । एते सर्वे अर्थाः 'प्राक्-वतीय-अर्थाः' नाम्ना ज्ञायन्ते । एतेषां सर्वेषाम् विषये औत्सर्गिकरूपेण ठञ्-प्रत्ययः भवति । अस्य ठञ्-प्रत्ययस्य अपवादरूपेण भिन्नैः सूत्रैः भिन्नासु अवस्थासु विविधानाम् प्रत्ययानाम् विधानम् क्रियते । \n\nठञ्-प्रत्ययस्य कानिचन उदाहरणानि - \nअ) शूर्पेण क्रीतम् = शूर्प  + ठञ् = शौर्पिक          \nआ) योजनं शतं गच्छति = योजन + ठञ् = यौजनिक   \nइ) मासं ब्रह्मचर्यं यस्य = मास + ठञ् = मासिक     \n\nप्रक्रिया इयम् - \nशूर्प + ठञ्\n→ शूर्प + इक [<<ठस्येकः>> [[7।3।50]] इति ठकारस्य इक-आदेशः]\n→ शौर्प + इक [<<तद्धितेष्वचामादेः>> [[7।2।117]] इति आदिवृद्धिः]\n→ शौर्प्  + इक  [<<यस्येति च>> [[6।4।148]] इति अकारलोपः]\n→ शौर्पिक               \n\n27 प्राग्वतीयाः अर्थाः एते - \n1. <<तेन क्रीतम्>> [[5।1।37]]\n2. <<तस्य निमित्तं संयोगोत्पातौ>> [[5।1।38]]\n3. <<तस्येश्वरः>> [[5।1।42]]\n4. <<तत्र विदित इति च>> [[5।1।43]]\n5. <<तस्य वापः>> [[5।1।45]]\n6. <<तदस्मिन् वृद्ध्यायलाभशुल्कोपदा दीयते>> [[5।1।47]]\n7. <<तद्धरति वहत्यावहति भाराद्वंशादिभ्यः>> [[5।1।50]]\n8. <<सम्भवत्यवहरति पचति>> [[5।1।52]]\n9. <<सोऽस्यांशवस्नभृतयः>> [[5।1।56]]\n10. <<तदस्य परिमाणम्>> [[5।1।57]]\n11. <<तद् अर्हति>> [[5।1।63]]\n12. <<पारायणतुरायणचान्द्रायणं वर्तयति>> [[5।1।72]]\n13. <<संशयमापन्नः>> [[5।1।73]]\n14. <<योजनं गच्छति>> [[5।1।74]]\n15. <<उत्तरपथेनाहृतं च>> [[5।1।77]]\n16. <<तेन निर्वृत्तम्>> [[5।1।79]]\n17. <<तमधीष्टो भृतो भूतो भावी>> [[5।1।80]]\n18. <<षष्टिकाः षष्टिरात्रेण पच्यन्ते>> [[5।1।90]]\n19. <<तेन परिजय्यलभ्यकार्यसुकरम्>> [[5।1।93]]\n20. <<तदस्य ब्रह्मचर्यम्>> [[5।1।94]]\n21. <<तस्य च दक्षिणा यज्ञाख्येभ्यः>> [[5।1।95]]\n22. <<तत्र च दीयते कार्यं भववत्‌>> [[5।1।96]]\n23. <<सम्पादिनि>> [[5।1।99]]\n24. <<तस्मै प्रभवति>> [[5।1।101]]\n25. <<समयस्तदस्य प्राप्तम्>> [[5।1।104]]\n26. <<प्रकृष्टे ठञ्>> [[5।1।108]]\n27. <<प्रयोजनम्>> [[5।1।109]]\n\n",
    "sk": "॥ अथ तद्धिताधिकारे आर्हीयप्रकरणम्‌ ॥\n\n तेन तुल्यम् <{SK1778}> इति वर्तिं वक्ष्यति ततः प्राक्ठञधिक्रियते ॥",
    "lsk": "तेन तुल्यमिति वतिं वक्ष्यति, ततः प्राक् ठञधिक्रियते ॥",
    "balamanorama": "<<प्राग्वतेष्ठञ्>> - अथ आर्हीयाः । प्राग्वतेः । वतिशब्दस्तद्धटितसूत्रपरः । तदाह — तेन तुल्यमिति ।तेनतुल्य॑मित्यतः प्राग्येषु सूत्रेषु अर्था एव निर्दिश्यन्ते नतु प्रत्ययाः, तत्र ठञित्युपतिष्ठत इति यावत् । ",
    "tattvabodhini": "<<प्राग्वतेष्ठञ्>> - प्राग्वतेष्ठञ् ।ठ॑ञित्येव वक्तव्येप्राग्वते॑रिति वचनं मध्ये योऽगदिकारवानपवादः,सर्वभूमिपृथिवीभ्यामणञौ॒॑शीर्षच्चेदाद्यच्चे॑त्येवमादिः, तेन विच्छेदेऽपिपारायणतुरायणे॑त्यादौ ठञेव यथा स्यादित्येवमर्थम् । न चैवं पारायणादिसूत्र एव ठञ्निर्दिश्यतामिति वाच्यम्, उत्तरसूत्रे येषां पर्युदासः क्रियते गोपुच्छादीनां तेभ्याष्ठञः प्रकृतसूत्रं विनाऽलाभात् । तथा च गौपुच्छिकः साप्ततिक इत्यादौ ठञर्थमिदं सूत्रमत्र प्रदेशे आरब्धमिति बोध्यम् ।",
    "padamanjari": " वक्ष्यति पारायणतुरायणेति। अत्र तु प्रदेशेऽस्य करणमुतरसूत्रे येषां पर्यु दासस्तेभ्यष्ठञ्यथा स्यादिति - गौपुच्छिकः, साम्प्रतिकः। ठञित्येवाधिकारे सिद्धे ठ्प्राग्वतेःऽ इति वचनं मध्ये योऽधिकारवानपवादः ठ्सर्वभूमिपृथिवीभ्यामणञौऽ, ठ्शीर्षच्छेदाद्यच्चऽ इत्येवमादिस्तेन विच्छेदेऽपि ठ्पारायणतुरायणऽ इत्येवमादौ ठञेव यथा स्यादित्येवमर्थम्। यद्यप्यत्र प्रत्ययोऽवधित्वेन गृहीतः, तथाप्यर्थेष्वेवोपतिष्ठते, न तु प्रकृतिषु; तेनापवादविषये न भवति। तता च ठ्शूर्पादञन्यतरस्याम्ऽ इत्यन्यतरस्यांग्रहणमर्थवद्भवति ॥",
    "kashika": "तेन तुल्यं क्रिया चेद् वतिः [[5|1|115]] इति वक्ष्यति। प्रागेतस्माद् वतिसंशब्दनाद् यानित ऊर्ध्वमनुक्रमिष्यामः ठञ् प्रत्ययस् तेष्वधिकृतो विदितव्यः। वक्ष्यति पारायणतुरायणचान्द्रायणं वर्तयति। पारायणिकः। तौरायणिकः। चान्द्रायणिकः।",
    "kashika_nyaas": "   प्राग्वचनं <<शीर्षच्छेदाद्यच्च>> [[5|1|65]] , `दण्डादिभ्यो यः`  [[5|1|65]]  इत्येवमादिनाधिकारवता ठञि विच्चिन्ने `पारायणतुरायणचान्द्रायणं वत्र्तयति`  [[5|1|71]]  इत्येवमादावर्थनिर्देशे ठञेव यथा स्यादित्येवमर्थम्॥",
    "sae": "The ठञ् प्रत्यय is used as a default for the प्राग्वतीय meanings.",
    "mahabhashyam": "",
    "pradeep": "",
    "video": ""
}