{
    "i": "54069",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "समासान्ताः पूजनात् न ",
    "sa": "पूजनवाचकेभ्यः शब्देभ्यः समासान्तप्रत्ययाः न विधीयन्ते । ",
    "sd": "<<समासान्ताः>> [[5।4।69]] अस्मिन् अधिकारे विहिताः समासान्तप्रत्ययाः पूजनवाचकेभ्यः शब्देभ्यः (= यत्र आदररूपेण विधानम् क्रियते तेभ्यः शब्देभ्यः) न विधीयन्ते । \n\nअस्य सूत्रस्य प्रयोगार्थम् वार्त्तिककारः एकम् नियम् पाठयति - <!स्वतिभ्यामेव!> । इत्युक्ते, 'सु' तथा 'अति' एतौ शब्दौ यत्र पूर्वपदरूपेण आगच्छतः, तत्रैव अस्य सूत्रस्य प्रयोगः भवति, अन्यत्र न ।\n\nयथा -\n1. 'शोभनः राजा' इत्यत्र <<कुगतिप्रादयः>> [[2|2|18]] इत्यनेन तत्पुरुषसमासे  कृते 'सु + राजन्' इति स्थिते वस्तुतः <<राजाहस्सखिभ्यष्टच्‌>> [[5।4।91]] इत्यनेन टच्-प्रत्ययः भवितुमर्हति, परन्तु वर्तमानसूत्रेण सः निषिध्यते, यतः अत्र 'शोभनः राजा' इति प्रयोगः आदरवाचक; / पूजनवाचकः अस्ति । अतः अत्र 'सुराजन्' इत्येव प्रातिपदिकं सिद्ध्यति । \n\n2. 'अतिशयितः राजा' (extra-ordinary king) अत्रापि <<कुगतिप्रादयः>> [[2|2|18]] इत्यनेन तत्पुरुषसमासे कृते 'अति + राजन्' इति स्थिते<<राजाहस्सखिभ्यष्टच्‌>> [[5।4।91]] इत्यनेन प्राप्तः टच्-प्रत्ययः वर्तमानसूत्रेण निषिध्यते, अतः 'अतिराजन्' इत्येव प्रातिपदिकं सिद्ध्यति ।\n\nअत्र एकम् वार्त्तिकम् ज्ञातव्यम् - <! प्राग् बहुव्रीहिग्रहणं च कर्तव्यम्!> । इत्युक्ते,  अस्य सूत्रस्य प्रसक्तिः <<बहुव्रीहौ सक्थ्यक्ष्णोः स्वाङ्गात्‌ षच्>> [[5।4।113]] इति सूत्रात् प्राक् एव विद्यते । ततः यद्यपि पूजनवाची प्रातिपदिकमस्ति, तथापि समासान्तप्रत्ययः भवत्येव । यथा,  'शोभने अक्षिणी यस्य' इत्यस्मिन् अर्थे 'सु + अक्षि' इति स्थिते <<बहुव्रीहौ सक्थ्यक्ष्णोः स्वाङ्गात्‌ षच्>> [[5।4।113]] इत्यनेन अत्र षच्-प्रत्ययः भवत्येव, येन 'स्वक्ष' इति प्रातिपदिकम् सिद्ध्यति ।             \n\nस्मर्तव्यम् - यद्यपि अस्मिन् सूत्रे 'पूजनात्' इति निर्देशः अस्ति, तथापि केवलम् 'सु' तथा 'अति' एतयोः विषये एव अस्य सूत्रस्य प्रसक्तिः अस्ति, अन्येषाम् शब्दानाम् विषये न, इति ज्ञातव्यम् । यथा  'महान् राजा' इत्यत्र यद्यपि पूजावचनमस्ति, तथाप्यत्र टच्-प्रत्ययं कृत्वा 'महाराज' इत्येव प्रातिपदिकं सिद्ध्यति ।\n\n",
    "skn": "954",
    "mskn": "1624",
    "sskn": "665",
    "lskn": "991",
    "plskn": "0",
    "lpn": "1721",
    "sk": " पूजनार्थात्परेभ्यः समासान्ता न स्युः । सुराजा । अतिराजा ॥<!स्वतिभ्यामेव !> (वार्तिकम्) ॥ नेह परमराजः । पूजनात् किम् । गामतिक्रन्तोऽतिगवः । बहुव्रीहौ सक्थ्यक्ष्णोः - <{852}> इत्यतः प्रागेवायं निषेधः । नेह । सुसक्थः । स्वक्षः ॥ ",
    "lsk": "",
    "balamanorama": "<<न पूजनात्>> - न पूजनात् । 'परेभ्य' इत्यध्याहार्यम् । 'समासान्ता' इति पूर्वसूत्रमनुवर्तते । तदाह — पूजनार्थादिति ।पूजायां स्वतिग्रहणं कर्तव्य॑मिति वार्तिकमभिप्रेत्योदाहरति — सुराजेति । सु=शोभनो राजेति प्रादिसमासः । अतिराजेति । पूज्यो राजेत्यर्थः । उभयत्रापि 'राजाहःसखिभ्यः' इति टज्न भवति । स्वतिभ्यामेवेति । स्वतिभ्यां परो यो राजन्शब्दस्तस्मादेवेत्यर्थः, तथा वार्तिकादिति भावः । नेहेति । 'निषेधे' इति शेषः । परमराज इति । परमश्चासौ राजा चेति विग्रहः । अतिगव इति । 'अत्यादयः' इति समासः । अतेः पूजनार्थकत्वाऽभावान्न टचो निषेधः । एवं 'परमराज' इत्यत्रापि । इत्यतः प्रागिति ।प्राग्बहुव्रीहिग्रहणं कर्तव्य॑मिति वार्तिकार्थसङ्ग्रहोऽयम् । सुसक्थः स्वक्ष इति । सु=शोभने सक्थिनी यस्य, सु=शोभने अक्षिणी यस्येति च विघः ।बहुव्रीहौ सक्थ्यक्ष्णो॑रिति षच् । किमः क्षेपे । किंराजा किंसखेति । इह 'राजाहःसखिभ्यः' इति टज्नभवति, 'किं क्षेपे' इति समासः । किंराजः किंसख इति । किंशब्दोऽत्र प्रश्ने । कस्य राजा, को राजेति वा विग्रहः । ",
    "tattvabodhini": "",
    "padamanjari": "",
    "kashika": "यान् शब्दानुपादाय समासान्ता विधीयन्ते राजाहःसखिभ्यष् टच् [[5|4|91]] इत्येवमादीन्, यदा ते पूजनात् पूजनवचनात् परे भवन्ति तदा समासान्तो न भवति। सुराजा। अतिराजा। सुगौः। अतिगौः। पूजायां स्वतिग्रहणं कर्तव्यम्। इह मा भूत्, परमराजः, परमगवः इति। प्राग्बहुव्रीहिग्रहणं च कर्तव्यम्। बहुव्रीहौ सक्थ्यक्ष्णोः इत्येवमादौ प्रतिषेधो न भवति। सुसक्थः। अतिसक्थः। स्वक्षः। अत्यक्षः।",
    "kashika_nyaas": "   `सुराजा, अतिराजा` इति। शोभनो राजा, अतिशयितः राजेति विगृह्र `कुगतिप्रादयः  [[2|2|18]]  इति समासः। `सुगौः` इति। पूर्ववत्समासः। अत्र `गोरतद्धितलुकि`  [[5|4|92]]  इति टच्? प्राप्नोति; अस्माद्वचनान्न भवति। `परमराजः, परमगवः` इति। `सन्महत्`  [[2|1|63]]  इति समासः। `सुसक्थः` इति। `बहुव्रीहौ सक्थ्यक्ष्णोः स्वाङ्गात्? षच्`  [[5|4|113]]  इति षच्॥",
    "sae": "",
    "mahabhashyam": " न पूजनात् (2346) (निषेधाधिकरणम्) (सूत्रार्थोपपादकभाष्यम्) इदं विप्रतिषिद्धम्। को विप्रतिषेधः? परिगणिताभ्यः प्रकृतिभ्यः समासान्तो विधीयते, न च तत्र काचित् पूजनान्ता प्रकृतिर्निर्दिश्यते॥ नैतद्विप्रतिषिद्धम्। नैवं विज्ञायते याभ्यः प्रकृतिभ्यः समासान्तो विधीयते न चेत्ताः पूजनान्ता भवन्तीति। कथं तर्हि? न चेत्ताः पूजनात्परा भवन्तीति॥ (5930 उपसंख्यानवार्तिकम्॥ 1 ॥) - पूजायां स्वतिग्रहणम् - (भाष्यम्) पूजायां स्वतिग्रहणं कर्तव्यम्। सुराजा, अतिराजा। क्व मा भूत्? परमगवः, उत्तमगवः॥ (5931 उपसंख्यानवार्तिकम्॥ 2 ॥) - प्राग्बहुव्रीहिग्रहणं च - (भाष्यम्) प्राग् बहुव्रीहिग्रहणं च कर्तव्यम्। इह मा भूत् - स्वक्षः, अत्यक्ष इति॥ ",
    "pradeep": "",
    "video": ""
}
