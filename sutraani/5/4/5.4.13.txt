{
    "i": "54013",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "अनुगादिनः ठक् ",
    "sa": "'अनुगादिन्' शब्दात् स्वार्थे 'ठक्' प्रत्ययः भवति । ",
    "sd": "'अनुगादिन्' इति शब्दः 'अनु + गद्' इत्यस्मात् <<नन्दिग्रहिपचादिभ्यो ल्युणिन्यचः>> [[3।1।134]] इत्यनेन 'णिनि' प्रत्ययं कृत्वा सिद्ध्यति । 'अनन्तरम् वदति' (speaks later) अस्मिन् अर्थे 'अनुगादिन्' शब्दः प्रयुज्यते । अस्मात् वर्तमानसूत्रेण स्वार्थे ठक्-प्रत्ययः भवति ।\n\nयथा - अनुगदति सः\n= अनु + गद् + णिनि + ठक् [<<नन्दिग्रहिपचादिभ्यो ल्युणिन्यचः>> [[3।1।134]] इत्यनेन 'णिनि'प्रत्ययः । वर्तमानसूत्रेण स्वार्थे 'ठक्' प्रत्ययः]\n→ अनु + गद् + इन् + इक [ <<ठस्येकः>> [[7।3।50]] इति इक्-आदेशः]\n→ अनु + गाद् + इन् + इक [<<अतः उपधायाः>> [[7।2।116]] इति 'णिनि' प्रत्ययस्य अङ्गस्य उपधावृद्धिः]\n→ आनु + गाद् + इन् + इक [<<किति च>> [[7।2।118]] इति 'ठक्' प्रत्ययस्य अङ्गस्य आदिवृद्धिः]\n→ आनु + गाद् + इक [<<नस्तद्धिते>>  [[6।4।144]] इति टिलोपः]\n→ आनुगादिक\n\nविशेषः -  यद्यपि इदम् सूत्रम् <<समर्थानाम् प्रथमात् वा>> [[4|1|82]] इत्यत्र निर्दिष्टायाम् महाविभाषायाम् पाठितमस्ति, तथाप्यत्र विकल्पः न विधीयते । भाष्ये अस्मिन् सन्दर्भे उच्यते - 'आमादयः प्राङ्मयटः नित्याः' । इत्युक्ते, <<किमेत्तिङव्ययघादाम्वद्रव्यप्रकर्षे>> [[5।4।11]] इत्यस्मात् आरभ्य <<एकस्य सकृच्च>> [[5।4।19]] इतिपर्यन्तम् विहिताः सर्वे प्रत्ययाः नित्याः एव भवन्ति । इत्युक्ते, 'अनुगदति सः' इत्यस्मिन् अर्थे 'आनुगादिक' इत्येव शब्दः प्रयोक्तव्यः । केवलम् 'इनि' प्रत्ययं कृत्वा रूपमत्र न प्रयोक्तव्यम् । 'ठक्' प्रत्ययविधानमपि करणीयम् एव ।      \n",
    "sk": " अनुगदतीत्यनुगादी । स एव आनुगादिकः ॥",
    "lsk": "",
    "balamanorama": "<<अनुगादिनष्ठक्>> - अनुगादिनष्ठक् । 'स्वार्थे' इति शेषः । 'आमादयः प्राङ्भयटः' इत्युक्तेष्ठगादयो नित्या एव प्रत्ययाः । अनुगादीति । 'सुप्यजातौ' इति णिनिः । प्रकृतिप्रदर्शनमिदम् । ठको नित्यत्वात्स एवेत्यस्वपदविग्रहप्रदर्शनम् । आनुगादिक इति । 'नस्तद्धिते' इति टिलोपः । इह क्रमेणचः स्त्रिया॑मिति 'अणिनुणः' इति च सूत्रद्वयं पठितं कृदधिकारे व्याख्यास्यते । ",
    "tattvabodhini": "<<अनुगादिनष्ठक्>> - अनुगादिनः । प्रकृति रुआऊपप्रदर्शनपरं चैतन्न त्वयं केवलः प्रयोगार्हः, ठको नित्यत्वादिति हरदत्तः ।सुप्यजातौ॑इति णिनिः ।",
    "padamanjari": "",
    "kashika": "अनुगदतीति अनुगादि। अनुगादिन्शब्दात् स्वार्थे ठक् प्रत्ययो भवति। आनुगादिकः।",
    "kashika_nyaas": "   `अनुगदतीत्यनुगादी` इति। ग्रहादित्वाण्णिनिः। आवाश्यके वा, ताच्छील्ये वा, अस्मादेव निपातनाच्च॥",
    "sae": "",
    "mahabhashyam": "",
    "pradeep": "",
    "video": ""
}