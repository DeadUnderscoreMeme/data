{
    "i": "54101",
    "an": "द्विगोः$54099##अर्धात्$54100##तत्पुरुषस्य$54086##टच्$54091",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "तत्पुरुषस्य  अर्धात् द्विगोः च खार्याः टच्",
    "sa": "यस्मिन् तत्पुरुषसमासे 'खारी' शब्दः उत्तरपदरूपेण विद्यते, तथा च 'अर्ध' शब्दः पूर्वपदरूपेण विद्यते उत द्विगुसमासविधानम् भवति, तत्र 'टच्' इति समासान्तप्रत्ययः भवति । ",
    "sd": "यस्मिन् तत्पुरुषसमासे 'खारी' (किञ्चन परिमाणम्, quintal इत्याशयः) इति शब्दः उत्तरपदरूपेण विद्यते, तथा च 'अर्ध' शब्दः पूर्वपदरूपेण विद्यते, तस्मात् प्राचामाचार्याणाम् मतेन (इत्युक्ते, विकल्पेन)  'टच्' इति समासान्तप्रत्ययः भवति । तथा च, यस्मिन् द्विगुसमासे 'खारी' शब्दः उत्तरपदरूपेण विद्यते, तस्मात् अपि प्राचामाचार्याणाम् मतेन (इत्युक्ते, विकल्पेन) टच् इति समासान्तप्रत्ययः भवति । \n\nउदाहरणे एते -\n\n1. अर्धम् खार्याः (half quintal) [<<अर्धं नपुँसकम्>> [[2।2।2]] इति प्रथमातत्पुरुषसमासः]\n→ अर्ध + खारी + टच् [वर्तमानसूत्रेण वैकल्पिकः टच्-प्रत्ययः]\n→ अर्ध + खार् + अ [<<यस्येति च>> [[6।4।148]] इति टिलोपः]\n→ अर्धखार\nअर्धं खार्याः अर्धखारम् । \nपक्षे (टच्-प्रत्ययस्य अभावे) अर्धखारि इत्यपि रूपम् सिद्ध्यति । प्रक्रियायाम् 'अर्ध + खारी' इति स्थिते <<ह्रस्वो नपुँसके प्रातिपदिकस्य>> [[1।2।47]] इत्यनेन 'खारी' इत्यस्य ह्रस्वादेशः भवतीति विशेषः ।\n\n2. द्वयोः खार्योः समाहारः [<<तद्धितार्थोत्तरपदसमाहारे च>> [[2।1।51]] इति द्विगुसमासः]\n→ द्वि + खारी + टच् [वर्तमानसूत्रेण वैकल्पिकः टच्-प्रत्ययः]\n→ द्वि  + खार् + अ [<<यस्येति च>> [[6।4।148]] इति टिलोपः]\n→ द्विखार [<<स नपुँसकम्>> [[2।4।17]] इत्यनेन नपुँसकलिङ्गम्]\n    \nद्वयोः खार्योः समाहारः द्विखारम् । \nपक्षे (टच्-प्रत्ययस्य अभावे) द्विखारि  इत्यपि रूपम् सिद्ध्यति । अत्रापि  'द्वि + खारी' इति स्थिते <<ह्रस्वो नपुँसके प्रातिपदिकस्य>> [[1।2।47]] इत्यनेन 'खारी' इत्यस्य  ह्रस्वादेशः भवति  ।\n\nविशेषः - अस्मिन् सूत्रे 'अतद्धितलुकि' इति न अनुवर्तते, यतः खारी-शब्दस्य विषये तद्धितप्रत्ययस्य लुक् न सम्भवति । अस्मिन् विषये <<खार्या ईकन्>> [[5।1।33]] इत्यत्र विस्तारेण उक्तम् अस्ति ।         \n",
    "skn": "803",
    "mskn": "1505",
    "sskn": "0",
    "lskn": "0",
    "plskn": "0",
    "lpn": "1738",
    "sk": " द्विगोरर्धाच्च खार्याष्टज्वा स्यात् । द्विखारम् । द्विखारि । अर्धखारम् । अर्धखारि ॥ ",
    "lsk": "",
    "balamanorama": "<<खार्याः प्राचाम्>> - खार्या) प्राचाम् । खारीशब्दान्ताद्द्विगोरर्धपूर्वकात्खारीशब्दान्तात्तत्पुरुषाच्चेत्यर्थः । द्विखारमिति । द्वयोः खार्योः समाहार इति विग्रहे द्विगुः । टच् ।यस्येति च॑ ।स नपुंसक॑मिति नपुंसकत्वम् । टजभावपक्षेस नपुंसक॑मिति नपुंसकत्वान्नपुंसकह्यस्वः । अर्धखारमिति । खार्या अर्धमिति विग्रहः ।अर्धं नपुंसक॑मिति समासः, टच्, यस्येति च । क्लीबत्वं लोकात् । अर्धखारीति । पूर्ववत्समासः । टजभावपक्षेपरवल्लिङ्ग॑मिति स्त्रीत्वम् । एकविभक्तावषष्ठन्तवचनादुपसर्जनत्वाऽभावान्न ह्यस्वः । 'अर्धखारि' इति काचिद्ध्रस्वान्तपाठः । तदा क्लीबत्वं लोकात्, ततो नपुंसकह्यस्वः ।",
    "tattvabodhini": "<<खार्याः प्राचाम्>> - अद्र्धखारमिति । अद्र्धनावमिव क्लीबत्वं लोकात् । टज्वा स्याद्द्विगाविति । द्विगाविति किम् । द्वयोरञ्जलिः -व्द्यञ्जलिः ।",
    "padamanjari": " द्विखारीति। टजभावपक्षे नपुंसकह्नस्वत्वम्। अयं योगः शक्योऽवक्तुम् त्रिखारमिति? खारीशब्देन समानार्थः खारशब्दोऽस्ति यथा च ठ्तदस्य परिमाणम्ऽ , ठ्संख्यायाः संज्ञाऽ इत्यत्र ठन्येभ्योऽपि दृश्यते खारशताद्यर्थम्ऽ इति वार्तिकम् ॥",
    "kashika": "द्विगोः, अर्धच् चेति द्वयम् अप्यनुवर्तते। खारीशब्दान्तात् द्विगोरर्धाच् च परो यः खारीशब्दः तदन्तात् तत्पुरुषाट् टच् प्रत्ययो भवति प्राचामाचार्याणां मतेन। द्वे खर्यौ समाहृते द्विखारम्, द्विखारि। त्रिखारम्, त्रिखारि। अर्धं खार्याः अर्धखारम्, अर्धखारि।",
    "kashika_nyaas": "   `द्विखारि` इति। `त्रिखारि` इति। पूर्ववदुपसर्जनह्यस्वः। क्वचिदर्धखारीति पाठः। अत्रैचोरुपसर्जनह्यस्वत्वे कृते `सर्वतोऽक्तिन्नर्थादित्येके` (ग। सू।51) इति बह्वादिपाठान्? ङीष॥",
    "sae": "",
    "mahabhashyam": "",
    "pradeep": "",
    "video": ""
}
