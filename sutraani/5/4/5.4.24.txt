{
    "i": "54024",
    "an": "तत्$54021##प्रकृतवचने$54021##मयट्$54021",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "देवतान्तात् तादर्थ्ये यत् ",
    "sa": "यस्य शब्दस्य अन्ते 'देवता' इति विद्यते, तस्मात् 'तदर्थम्' इत्यर्थे यत्-प्रत्ययः भवति । ",
    "sd": "यस्य अन्ते  'देवता' इति शब्दः विद्यते (यथा - अग्निदेवता, वायुदेवता, सूर्यदेवता - आदयः) तस्मात् शब्दात् चतुर्थीसमर्थात् प्रथमार्थे 'यत्' इति प्रत्ययः विधीयते । \n\nयथा - \n1. अग्निदेवतायै इदम् \n= अग्निदेवता + यत् \n→ अग्निदेवत् + य [<<यस्येति च>> [[6।4।148]] इति अकारलोपः]\n→  अग्निदेवत्यम् । \n2. वायुदेवतायै इदम् = वायुदेवत्यम् ।\n3. पितृदेवतायै इदम् = पितृदेवत्यम् ।\n     \n'यत्' प्रत्यये यकारः <<तित्स्वरितम्>> [[6।1।185]] इत्यनेन स्वरविधानम् कारयितुम् स्थापितः अस्ति ।                           \n\nविशेषः - \n1. यद्यपि इदम् सूत्रम् स्वार्थिकप्रकरणे विद्यते, तथाप्यत्र प्रत्ययः स्वार्थे न विधीयते, अपितु चतुर्थीसमर्थात् 'इदम्' अस्मिन् अर्थे विधीयते इति ज्ञातव्यम् ।\n\n2. अस्मिन् सूत्रे प्रयुक्तः 'तादर्थ्य' इति शब्दः स्वयम् तद्धितान्तः अस्ति । 'तदर्थम् इत्येव' इति विग्रहे <<गुणवचनब्राह्मणादिभ्यः कर्मणि च>> [[5।1।124]] इत्यत्र पाठिते <!चातुर्वर्ण्यादिभ्यः स्वार्थे उपसङ्ख्यानम्!> इत्यस्मिन् वार्त्तिके निर्दिष्टे 'चातुर्वर्ण्यादि' गणे अस्य समावेशः भवति, अतः स्वार्थे ष्यञ्-प्रत्ययं कृत्वा 'तादर्थ्य' शब्दः सिद्ध्यति । \n                                                  \n",
    "skn": "2092",
    "mskn": "2164",
    "sskn": "0",
    "lskn": "0",
    "plskn": "0",
    "lpn": "0",
    "sk": " तदर्थ एव तादर्थ्यम् । स्वार्थे ष्यञ् । अग्निदेवतायै इदमग्निदेवत्यम् । पितृदेवत्यम् ॥",
    "lsk": "",
    "balamanorama": "<<देवतान्तात्तादर्थ्ये यत्>> - देवतान्तात्तादर्थ्ये यत् । तदर्थ एवेति । तच्छब्देन देवतान्तस्यार्थ उच्यते, तस्मै अयं तदर्थः, ततः स्वार्थे चतुर्वर्णादित्वात् ष्यञित्यर्थः । देवतान्तात्प्रातिपदिकाद्यत्स्यात्प्रकृत्यार्थे वस्तुनि वाच्य इत्यर्थः ।त्यज्यमानद्रव्ये उद्देश्यविशेषो देवता मन्त्रस्तुत्या चे॑त्युक्तंसास्य देवते॑त्यत्र अतः पितृदेवत्यं रक्षोदेवत्यमित्यादौ नाव्याप्तिः । तदाह — पितृदेवत्यमिति । देवताशब्दस्य देवा भावः । भाष्ये तु॒पितृदेवत्यमिति न सिध्यती॑त्याक्षिप्यदिवैरेआर्यकर्मणो देवः, तस्मात्स्वार्थे त॑लिति समाहितम् । हविः प्रति पित्रादीनामीआरत्वं स्वामित्यम् । हविस्तु यजमानस्य स्वम् । तच्च यजमानेन अग्न्याद्युद्देशेन त्यक्तं चेत्तदाग्न्यादिस्वामिकं भवितुमर्हति । अतो देवतात्वं त्यज्यमानद्रव्योद्देश्यत्वविसेषात्मकमेव भाष्यरीत्याऽपि पर्यवस्य तीत्यलम् । ",
    "tattvabodhini": "<<देवतान्तात्तादर्थ्ये यत्>> - पितृदेवत्यमिति । पितरश्च ता देवताश्च पितृदेवताः । पितृदेवताभ्य इदमिति विग्रहः ।",
    "padamanjari": " चतुर्थीसमर्थादिति। तादर्थ्ये चतुर्थ्या उपसंख्यानादेतल्लभ्यते। पितृदेवत्यमिति। पर्मधारयात्प्रत्ययः। कथं पुनरत्र सामानाधिकरण्यम्? कथं च न स्यात् ? जातिभेदात्, अन्या हि पितृजातिरन्या च देवताजातिः, दर्शयति च - देवा मनुष्याः पितरस्तेऽन्यत आसन्निति, देव एव देवता - स्वार्थिकस्तल् ? एवं तर्हि तल्प्रत्ययस्य प्रकृतिर्देअवशब्दः पचाद्यचि ऐश्वर्यार्थाद्दिवेः साध्यः; न जातिवचनः; ततः सामानाधिकरण्यं स्याद्देवतापितृशब्दयोः। एवं च देवदेवत्यमित्येतदपि सिद्धयति। यागसम्प्रदानमन्त्रस्तुत्यं वा देवता, न जीतिविशेष इत्यर्थः ॥",
    "kashika": "देवताशब्दान्तात् प्रातिपदिकात् चतुर्थीसमर्थात् तादर्थे यत्प्रत्ययो भवति। तदर्थ एव तादर्थ्यम्। चातुवर्ण्यादित्वात् ष्यञ्। तदिति प्रकृत्यर्थे निर्दिश्यते। आग्निदेवतायै इदमग्निदेवत्यम्। पितृदेवत्यम्। वायुदेवत्यम्।",
    "kashika_nyaas": "   `चतुर्थोसमर्थात्` इति। तादर्थ्ये चतुर्थी; उपसंख्यानात्। `चतुर्थी तदर्थार्थ`  [[2|1|35]]  इति चतुर्थे भवतीति ज्ञापकाद्वा। `तादर्थ्ये चतुथ्र्या भवितव्यम्` इति चतुर्थीसमर्थात्? प्रत्ययो विज्ञायते। तदर्थ एव तादथ्र्यमिति स्वार्थे ष्यञं दर्शयति। कथं पुनः स्वार्थे ष्यञ्? इत्याह - `चातुर्व ष्र्यादि` इत्यादिना। चातुवैण्र्यादिसिद्ध्यर्थ स्वार्थे ष्यज उपसंख्यानं कृतम्, अयं तु चातुर्वण्र्यादित्वात्? स्वार्थे ष्यञ। `अग्निदेवतायै` इति। अग्निश्चासौ देवतः चेति विशेषणसमासः॥",
    "sae": "",
    "mahabhashyam": " देवतान्तात्तार्दथ्ये यत् (2301) (यतोऽधिकरणम्) (देवताशब्दस्य जातिवाचित्वे दोषभाष्यम्) देवतान्तादित्युच्यते तत्रेदं न सिद्ध्यति - पितृदेवत्यमिति। किं कारणम्? न हि पितरो देवता॥ (देवताशब्दस्य क्रियावाचित्वमाश्रित्य दोषभावबोधकभाष्यम्) नैष दोषः। दिवेरैश्वर्यकर्मणो देवः, तस्मात्स्वार्थे तल्। एवं च कृत्वा देवदेवत्यमपि सिद्धं भवति॥ ",
    "pradeep": "",
    "video": ""
}
