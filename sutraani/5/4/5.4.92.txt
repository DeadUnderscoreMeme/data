{
    "i": "54092",
    "an": "तत्पुरुषस्य$54086##टच्$54091",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "तत्पुरुषस्य गोः अ-तद्धित-लुकि टच् ",
    "sa": "यः तत्पुरुषसमासः तद्धितलुग्भिन्नः अस्ति, यस्मिन्  'गो' इति शब्दः उत्तरपदरूपेण विधीयते, तस्मात् टच् इति समासान्तप्रत्ययः भवति । ",
    "sd": "यस्मिन् तत्पुरुषसमासे  'गो' इति शब्दः उत्तरपदरूपेण विद्यते, तथा च यत्र तद्धितप्रत्ययस्य लुक् न भवति, तत्र 'टच्' इति समासान्तप्रत्ययः विधीयते । \n\nकानिचन  उदाहरणानि पश्यामश्चेत् सूत्रार्थः स्पष्टः स्यात् । \n\n1. परमश्च असौ गौः [<<सन्महत्परमोत्तमोत्कृष्टाः पूज्यमानैः>> [[2।1।61]] इति कर्मधारयसमासः]\n= परम + गो + टच् [वर्तमानसूत्रेण टच् इति समासान्तप्रत्ययः]\n→ परम + गव् + अ [<<एचोऽयवायावः>> [[6।1।78]] इति अवादेशः]\n→ परमगव\nअत्र प्रक्रियायाम् टच्-प्रत्ययात् पूर्वम् कोऽपि अन्यः तद्धितप्रत्ययः नैव विधीयते, अतः तद्धितलुक् अप्यत्र न सम्भवति । अतः अत्र टच्-प्रत्ययः भवत्येव ।\n\nएवमेव 'उत्तमश्चासौ गौ उत्तमगवः' इत्यपि सिद्ध्यति ।\n\n2. पञ्चानां गवां समाहारः [<<तद्धितार्थोत्तरपदसमाहारे च>> [[2।1।51]] इति द्विगुसमासः]\n→ पञ्चन् + गो + टच् [वर्तमानसूत्रेण टच् इति समासान्तप्रत्ययः]\n→ पञ्चन् + गव् + अ [<<एचोऽयवायावः>> [[6।1।78]] इति अवादेशः]\n→ पञ्च + गव् + अ [<<नलोपः प्रातिपदिकान्तस्य>> [[8।2।7]] इति नकारलोपः]\n→ पञ्चगव\nपञ्चानां गवां समाहारः पञ्चगवम् । एवमेव - सप्तगवम्, दशगवम् एतादृशाः शब्दाः अपि सिद्ध्यन्ति ।\nअत्रापि प्रक्रियायाम् टच्-प्रत्ययात् पूर्वम् कोऽपि अन्यः तद्धितप्रत्ययः नैव विधीयते, अतः तद्धितलुक् अप्यत्र न सम्भवति । अतः अत्र टच्-प्रत्ययः भवत्येव ।\n\n3. पञ्चभ्यः गोभ्यः आगतम् \nपञ्चन् + गो + रूप्य [<<ततः आगतः>> अस्मिन्नर्थे <<हेतुमनुष्येभ्यः रूप्यः>> [[4।3।81]] इत्यनेन रूप्य-प्रत्ययः । <<तद्धितार्थोत्तरपदसमाहारे च>> [[2।1।51]] इति तद्धितप्रत्ययस्य विषये द्विगुसमासः]\n→ पञ्चन् + गो + टच् + रूप्य   [वर्तमानसूत्रेण टच् इति समासान्तप्रत्ययः । अयम् प्रत्ययः तद्धितप्रत्ययात् पूर्वम् विधीयते यतः समासः तु 'पञ्चन् + गो' इत्यस्यैव भवति । रूप्य-प्रत्ययः केवलम् समासनिमित्तकः अस्ति, समासस्य अवयवः न ।]                           \n→ पञ्चन् + गव्  + अ + रूप्य   [<<एचोऽयवायावः>> [[6।1।78]] इति अवादेशः] \n→ पञ्च  + गव + रूप्य [<<नलोपः प्रातिपदिकान्तस्य>> [[8।2।7]] इति नकारलोपः]\n→ पञ्चगवरूप्य\nपञ्चभ्यः गोभ्यः आगतम् पञ्चगवरूप्यम् । अत्र प्रक्रियायाम् 'रूप्य' इति तद्धितप्रत्ययः विधीयते, परन्तु तस्य लोपः नैव क्रियते (<<द्विगोर्लुगनपत्ये >> [[4।1।88]] इत्यस्य प्रसक्तिः अत्र न विद्यते यतः अत्र 'रूप्य' इति अजादिप्रत्ययः नास्ति) ।  अतः अत्र 'टच्' इति समासान्तप्रत्ययः अवश्यं कर्तव्यः ।\n     \n4.   षड्भ्यः गोभ्यः आगतम् \n= षष् + गो + मयट् [<<ततः आगतः>> अस्मिन्नर्थे <<मयट् च>> [[4।3।81]] इत्यनेन रूप्य-प्रत्ययः । <<तद्धितार्थोत्तरपदसमाहारे च>> [[2।1।51]] इति तद्धितप्रत्ययस्य विषये द्विगुसमासः]\n→ षष् + गो + टच् + मय   [वर्तमानसूत्रेण टच् इति समासान्तप्रत्ययः । अयम् प्रत्ययः तद्धितप्रत्ययात् पूर्वम् विधीयते यतः समासः तु 'षष् + गो' इत्यस्यैव भवति । मयट्-प्रत्ययः केवलम् समासनिमित्तकः अस्ति, समासस्य अवयवः न ।]                           \n→ षष् + गव्  + अ + मय   [<<एचोऽयवायावः>> [[6।1।78]] इति अवादेशः] \n→ षड् + गव् + अ + मय [पदान्तषकारस्य <<झलां जशोऽन्ते>> [[8।2।29]] इति जश्त्वे डकारः]        \n→ षड्गवमय ।\nषड्भ्यः गोभ्यः आगतम्  षड्गवमयम् । अत्र प्रक्रियायाम् 'मयट्' इति तद्धितप्रत्ययः विधीयते, परन्तु तस्य लोपः नैव क्रियते । अतः अत्र 'टच्' इति समासान्तप्रत्ययः अवश्यं कर्तव्यः ।\n\n5. पञ्चभिः गोभिः क्रीतम्\nपञ्चन्  + गो + ठक्    [<<आर्हादगोपुच्छसङ्ख्यापरिमाणात् ठक्>> [[5।1।19]] इति ठक्-प्रत्ययः ।  <<तद्धितार्थोत्तरपदसमाहारे च>> [[2।1।51]] इति तद्धितप्रत्ययस्य विषये द्विगुसमासः]\n→ पञ्चन् + गो [<<अध्यर्धपूर्वद्विगोर्लुगसंज्ञायाम्>> [[5।1।28]] इति द्विगुसमासस्य विषये विहितस्य आर्हीय-प्रत्ययस्य लुक्]\n→ पञ्च + गु [<<प्रथमानिर्दिष्टं समास उपसर्जनम्>> [[1।2।43]] इत्यनेन 'गो' शब्दस्य उपसर्जनसंज्ञा ।   <<गोस्त्रियोरुपसर्जनस्य>> [[1।2।48]] इति ह्रस्वादेशः]          \n→ पञ्चगु ।\nपञ्चभिः गोभिः क्रीतम् तत पञ्चगु । अत्र वस्तुतः तत्पुरुषसमासः एव भवति, परन्तु प्रक्रियायाम् 'ठक्' इति समासनिमित्तकस्य तद्धितप्रत्ययस्य लुक् क्रियते । अतः अत्र वर्तमानसूत्रेण समासान्तप्रत्ययः न भवति ।\n\nविशेषः - यदि तद्धितभिन्नस्य प्रत्ययस्य लुक् भवति तदा अनेन सूत्रेण उक्तः निषेधः नैव प्रयुज्यते (इत्युक्ते, टच्-प्रत्ययः तत्र भवत्येव) ।  यथा - 'राज्ञः गाम्  आत्मानम् इच्छति' इत्यत्र <<सुपः आत्मनः क्यच्>> [[3।1।8]] इत्यनेन  'राजन्  + गो + टच्  + अम् + क्यच्' इति स्थिते  <<सुपो धातुप्रातिपदिकयोः>> [[2।4।71]] इत्यनेन 'अम्' प्रत्ययस्य लोपः भवति । परन्तु अयमम्-प्रत्ययः सुप्-प्रत्ययः अस्ति, न हि तद्धितप्रत्ययः, अतः अत्र टच्-प्रत्ययः अवश्यम् कर्तव्यः । टच्-प्रत्यये कृते अग्रे अन्यां प्रक्रियां कृत्वा अत्र 'राजगवीयम्' इति रूपम् सिद्ध्यति ।                                                    \n                   \n",
    "skn": "729",
    "mskn": "1444",
    "sskn": "626",
    "lskn": "934",
    "plskn": "0",
    "lpn": "1737",
    "sk": " गोन्तात्तत्पुरुषाट्टच् स्यात् समासान्तो न तद्धितलुकि । पञ्चगवधनः ॥",
    "lsk": "गोऽन्तात्तत्पुरुषाट्टच् स्यात् समासान्तो न तु तद्धितलुकि। पञ्चगवधनः॥",
    "balamanorama": "<<गोरतद्धितलुकि>> - गोरतद्धितलुकि ।तत्पुरुषस्याङ्गुले॑रित्यतस्तत्पुरुषस्येत्यनुवृत्तं पञ्चम्या विपरिणतं गोरित्यनेन विशेष्यते । तदन्तविधिः ।॒राजाहः सखिभ्यः॑ इत्यतष्टजित्यनुवर्तते । 'समासान्त' इत्यधिकृतम् । तदाह — गोऽन्तादित्यादिना । अतद्धितलुकीति किम्  । पञ्चभिर्गोभिः क्रीतः पञ्चगुः । अत्र तद्धितस्यअध्यर्धे॑ति लुक् । पञ्चगवधन इति । त्रिपदबहुव्रीहौ कृते सति धनशब्दे उत्तरपदे परे पूर्वयोस्तत्पुरुषे टचि अवादेश इति भावः । अत्रद्वन्द्वतत्पुरुषयो॑रिति वार्तिके द्वन्द्वस्योदाहरणं तु वाक् च त्वक् च प्रिया यस्य स वाक्त्वचप्रिय इति बोध्यम् । इह त्रिपदबहुव्रीहौ कृते पूर्वयोर्नित्यद्वन्द्वः । तेनद्वन्द्वाच्चुदषहान्तात्समाहारे॑ इति टजपि नित्य एव । न च वाक्त्वक्छब्दयोः परस्परसामानाधिकरण्याऽभावात्कथमिह त्रिपदबहुव्रीहिरिति वाच्यं, द्वयोः प्रियाशब्दसामानाधिकरण्यमादाय तदुपपत्तेः । सप्तमीविशेषणे बहुव्रीहौ॑ इति ज्ञापकेन 'कण्ठेकाल' इत्यादाविव व्यधिकरणबहुव्रीहिसंभवाच्च । 'वाक्त्वचप्रियः' इति भाष्ये उदाहरणमेवात्र लिङ्गमित्यलम् । अथ समाहारे उदाहर्तुं विग्रहं दर्शयति — पञ्चानां गवां समाहार इति । ",
    "tattvabodhini": "<<गोरतद्धितलुकि>> - गोरतद्धित ।तत्पुरुषस्ये॑त्यनुवर्तते, टच्च,तदाह — गोन्तादित्यादिष । ननु ग्रहणवता प्रातिपदिकेन तदन्तविधेरभावत्तत्पुरुषस्यावयवो यो गोशब्दस्तस्माट्टजित्यर्थः स्यात् । तथा चगोमूत्र॑मित्यादावतिप्रसङ्गः स्यादत आह — समासान्त इति । अयं भावओः — ॒समासान्ताः॑ इत्यधिकाराट्टचा समासान्तेन भवितव्यम्, गोरिति पञ्चमीश्रवणात्ततः परेणापि । न चैतत्तदन्तविधिमन्तरेणोपपद्यत इति सामर्थ्यात्तदन्तविधिलाभः, ततश्च तत्पुरुषस्येति षष्ठन्तं पञ्चम्यन्तेन विपरिणम्यत इति । न तु तद्धितलुकीति । लुग्विषय इत्य्रथो, न तु तद्धितलुकि सतीति, समासान्ता नामन्तरङ्गत्वात् । अतद्धितलुकीति किम् । पञ्चभिर्गोभिः क्रीतः पञ्चगुः । अत्र तद्धितस्य ठकोऽद्यर्धपूर्वे॑ति लुक् ।",
    "padamanjari": " पञ्चगवामिति। समाहारे द्विगुः, पञ्चगुरित्यत्र तद्वितार्थे। पञ्चगवरूप्यम्, पञ्चगवमयमिति। यथात्र ठ्द्विगोर्लुगनपत्येऽ इति रूप्यमयटोर्लुग्न भवति तथा तत्रैवोक्तम् ॥",
    "kashika": "गोशब्दान्तात् तत्पुरुषात् टच् प्रत्ययो भवति, स चेत् तपुरुषस् तद्धितलुग्विषयो न भवति। परमगवः। उत्तमगवः। पञ्चगवम्। दशगवम्। अतद्धितलुकि इति किम्? पञ्चभिर् गोभिः क्रीतः पण्चगुः। दशगुः। तेन क्रीतम् [[5|1|37]] इत्यागतस्य आर्हीयस्य ठको ऽध्यर्धपूर्वाद् द्विगोः इति लुक्। तद्धितग्रहणं किम्? सुब्लुकि प्रतिषेधो मा भूत्। राजगवमिच्छति राजगवीयति। लुग्ग्रहणं किम्? तद्धित एव मा भूत्। पञ्चभ्यो गोभ्यः आगतं पञ्चगवरूप्यम्, पञ्चगवमयम्। दशगवरूप्यम्, दशगवमयम्।",
    "kashika_nyaas": "   पञ्चगवमिति। `तद्धितार्थ`  [[2|1|50]]  इति समाहारे द्विगुः। `पञ्चगुः` इत्यत्रापि तद्धिनार्थे। `राजगवम्` इति। षष्ठीसमासः। `सुपो धातुप्रातिपदिकयोः`  [[2|4|71]]  इति सुपो लुक्। `राजगवीयति` इति। `सुप आत्मनः क्यच्`  [[3|1|8]] , सुब्लुक्, `क्यचि च`  [[7|4|33]]  इतीत्त्वम्। अस्त्यत्र लुक्, स तु सुपः; न तद्धितस्य। परव्यत्ययेनात्र पञ्चम्यर्थे सप्तमी। कुत एतत्? पञ्चम्यन्तेन गोशब्देन सामानाधिकरण्यात्॥",
    "sae": "",
    "mahabhashyam": "",
    "pradeep": "",
    "video": ""
}
