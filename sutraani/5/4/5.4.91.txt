{
    "i": "54091",
    "an": "तत्पुरुषस्य$54086",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "तत्पुरुषस्य राजा-अहन्-सखिभ्यः टच् ",
    "sa": "यस्य तत्पुरुषसमास्य उत्तरपदरूपेण 'राजन्', 'अहन्' उत 'सखि' एतेषु कश्चन शब्दः विधीयते, तस्मात् टच् इति समासान्तप्रत्ययः भवति । ",
    "sd": "यस्य तत्पुरुषसमासस्य उत्तरपदम् राजन्, अहन्, सखि - एतेषु किञ्चन विद्यते तस्मात् 'टच्' इति समासान्तप्रत्ययः भवति । \n\nउदाहरणानि -\n\n1. महान् च असौ राजा [<<सन्महत्परमोत्तमोत्कृष्टाः पूज्यमानैः  >> [[2।1।61]] इति तत्पुरुषसमासः]\n→ महत् + राजन् + टच् [वर्तमानसूत्रेण टच् इति समासान्तप्रत्ययः]\n→ महा + राजन् + अ [<<आन्महतः समानाधिकरणजातीययोः>> [[6।3।46]] इति महत्-शब्दस्य तकारस्य आकारादेशः]\n→ महा + राज् + अ [<<नस्तद्धिते>> [[6।4।144]] इति टिलोपः]\n→ महाराज \n\nएवमेव - मद्राणां राजा - मद्रराजः, परमश्चासौ राजा परमराजः - एतादृशाः शब्दाः अपि सिद्ध्यन्ति ।               \n\n      \n2. उत्तमम् च तद्  अहः[<<सन्महत्परमोत्तमोत्कृष्टाः पूज्यमानैः  >> [[2।1।61]] इति तत्पुरुषसमासः]\n→ उत्तम + अहन् + टच् [वर्तमानसूत्रेण टच् इति समासान्तप्रत्ययः]\n→ उत्तमाहन् + अ [<<अकः सवर्णे दीर्घः>> [[6।1।101]] इति सवर्णदीर्घः]\n→ उत्तमाह् + अ [<<अह्नष्टखोरेव  >> [[6।4।145]] इति टिलोपः]\n→ उत्तमाह [<<रात्राह्नाहाः पुंसि>> [[2।4।29]] इत्यनेन पुंस्त्वम्]\n    \nविशेषः - यस्मिन् समस्तपदे 'सर्व' शब्दः, 'सङ्ख्यात'शब्दः,  एकदेशवाचकः शब्दः उत अव्ययवाचकः शब्दः पूर्वपदरूपेण विद्यते, तथा च 'अहन्' शब्दः उत्तरपदरूपेण विद्यते, तस्मात् टच्-प्रत्यये प्राप्ते <<अह्नोऽह्न एतेभ्यः>> [[5।4।88]] इत्यनेन  अहन्-शब्दस्य अह्न-आदेशः भवति । यथा - सर्वमहः सर्वाह्णः । सङ्ख्यातमहः सङ्ख्याताह्नः । अह्नः पूर्वम् पूर्वाह्णः । द्वयोः अह्नोः भवः द्व्यह्नः - आदयः । \n\n3. कृष्णस्य  सखा [<<षष्ठी>>  [[2।2।8]] इति षष्ठीतत्पुरुषः]\n→ कृष्ण + सखि + टच् [वर्तमानसूत्रेण टच् इति समासान्तप्रत्ययः]\n→ कृष्ण + सख् + अ [<<यस्येति च >> [[6।4।148]]  इति टिलोपः]\n→ कृष्णसख\n\nएवमेव - परमश्चासौ सखा परमसखः इत्यपि सिद्ध्यति ।     \n\nविशेषः - टच्-प्रत्याहारे टकारस्य ग्रहणम् <<टिड्ढाणञ्..>> [[4।1।15]] इत्यनेन ङीप्-प्रत्ययविधानार्थमस्ति । यथा -\nअतिक्रान्ता राजानम् (gone beyond / exceeded the king) [<!अत्यादयः क्रान्ताद्यर्थे!> इत्यनेन वार्त्तिकेन तत्पुरुषसमासः]\n→ अति + राजन् + टच् [वर्तमानसूत्रेण समासान्तः टच् प्रत्ययः]\n→ अति + राज् + अ [<<नस्तद्धिते>> [[6।4।144]] इति टिलोपः]\n→ अति  + राज् + अ + ङीप् [स्त्रीत्वे विवक्षिते <<टिड्ढाणञ्..>> [[4।1।15]] इत्यनेन ङीप्]\n→ अति + राज् + अ + ई [इत्संज्ञालोपः]\n→ अति + राज् + ई [<<यस्येति च>> [[6।4।148]] इति टिलोपः]\n→ अतिराजी\n\nएवमेव 'अतिक्रान्ता सखायम्' सा अतिसखी - इत्यपि सिद्ध्यति । \n       \nस्मर्तव्यम् -  समासान्तप्रकरणस्य विषये  <ऽप्रातिपदिकग्रहणे लिङ्गविशिष्टस्यापि ग्रहणम्ऽ> इति परिभाषा न स्वीकर्तव्या इति परिभाषेन्दुशेखरे नागेशः स्पष्टीकरोति । अतः अस्मिन् सूत्रे निर्दिष्टेन 'राजन्' शब्देन 'राज्ञी' शब्दस्य ग्रहणम् न क्रियते । इत्युक्ते,  'मद्राणाम् राज्ञी' इत्यत्र 'मद्रराज्ञी' इत्येव समासान्तशब्दः सिद्ध्यति, अत्र टच्-प्रत्ययः न विधीयते ।                                             \n                  ",
    "sk": " एतदन्तात्तत्पुरुषाट्टच् स्यात् । परमराजः । अतिराजी । कृष्णसखः ॥ ",
    "lsk": "एतदन्तात्तत्पुरुषाट्टच् स्यात्। परमराजः॥",
    "balamanorama": "<<राजाऽहस्सखिभ्यष्टच्>> - राजाहःसखिभ्यष्टच् ।तत्पुरुषस्याङ्गुलेः॑ इत्यतस्तत्पुरुषस्येत्यनुवृत्तं पञ्चमीबहुवचनत्वेन विपरिणतं 'राजाहःसखिभ्यः' इत्यनेन विशेष्यते । तदन्तविधिः । तदाह — एतदन्तादिति । परमराज इति । परमश्चासौ राजा चेति विग्रहः । 'अत्यादयः' इति समासः । टचि टिलोपः । कृष्णसख इति । कृष्णस्य सखेति विग्रहः । समासान्तष्टच् ।यस्येति चे॑ति इकारलोपः । ",
    "tattvabodhini": "",
    "padamanjari": " इह कस्मादिति। किं च स्याद्यद्यत्र टच् स्यात् ? ठ्भस्याढेअ तद्धितेऽ इति पुंवद्भावेन ङीपि निवृते टचि टिलापे सति टित्वान्ङीपि मद्रराजीति स्यात्, भद्ररार्ज्ञीति चेप्यते। तस्मादत्र टचोऽनुत्पत्तिवक्तव्येति भावः। टचश्चित्करणमन्तोदातार्थम्; अन्यथा प्रययस्य समासेकदशत्वाद्विधुरः, प्रधुर इत्यादाविव प्रत्ययस्वरोऽव्ययपूर्वपदप्रकृतिस्वरेण बाध्येत ॥",
    "kashika": "राजनहन् सखि इत्येवमन्तात् प्रातिपदिकात् टच् प्रत्ययो भवति। महाराजः। मद्रराजः। परमाहः। उत्तमाहः। राज्ञः सखा राजसखः। ब्राह्मणसखः। इह कस्मान् न भवति, मद्राणाम् राज्ञी मद्रराज्ञी? लिङ्गविशिष्टपरिभाषया प्राप्नोति? लघ्वक्षरस्य पूर्वनिपाते प्राप्ते राजशब्दस्य सवर्णदीर्घार्थं प्रथमं प्रयोगं कुर्वन्नेतद् ज्ञापयति यस्य अकारेण सवर्णदीर्घत्वं सम्भवति तस्य इदं ग्रहणम् इति।",
    "kashika_nyaas": "   `परमाहः, उत्तमाहः` इति <<सन्महत्परमोत्तमोत्कृष्टाः पूज्यमानैः>> [[2|1|61]]  इत्यादिना कर्मधारयः। `मद्रराजः` इति। षष्ठीतत्पुरुषः। कथं पुना राजशब्दग्रहणे राज्ञीशब्दस्य प्राप्नोति? इत्यत आह - `लिङ्गविष्टिपरिभाषया` इत्यीदि। `प्रातिपदिकग्रहणे लिङ्गविशिष्टस्यापि ग्रहणं भवति` (व्या।प।29) इत्येवा लिङ्गविशिष्टपरिभाषा। `लध्वक्षरस्य` इति। सवर्णदीर्घोऽर्थः प्रयोजनं यस्य प्रथमप्रयोगसर्य स तथोक्तः। अत्रह लध्वक्षरं पूर्व निपततीति सख्युरह्नो वा पूर्वानिपाते प्राप्ते योऽहशब्दस्य परनिपातः स राजशब्दस्य सवर्णदीर्धार्थः। प्रयोगस्तु क्वचिन्नैतज्ज्ञापयति - अकारवत एव राजशब्दाट्टज्? भवति। ईकारान्तान्न, ईकारस्याकारेण सवर्णदोर्घान्तस्या सम्भवात्॥",
    "sae": "",
    "mahabhashyam": "",
    "pradeep": "",
    "video": ""
}