{
    "i": "54062",
    "an": "डाच्$54057##कृञः$54058",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "निष्कुलात् निष्कोषणे कृञः डाच्",
    "sa": "'कृ' धातोः योगे प्रयुक्तात् 'निष्कुल' शब्दात् निष्कोषणे गम्यमाने डाच्-प्रत्ययः स्वार्थे विधीयते । ",
    "sd": "'निष्कोषणम्' इत्युक्ते 'अन्तरवयवानाम् बहिः निष्कासनम्' (To pull the internal organs out by killing someone) । अस्याः क्रियायाः निर्देशार्थम् 'निष्कुलम्' इति शब्दः अपि प्रयुज्यते । अयमेव शब्दः यदा 'कृ' धातोः योगेन प्रयुज्यते, तदा तस्मात् वर्तमानसूत्रेण 'डाच्' प्रत्ययः भवति । यथा -\n\nनिष्कुलम् करोति इत्येव = निष्कुला करोति ।प्रक्रिया इयम् -\n\nनिष्कुल + डाच्\n→ निष्कुल + आ [इत्संज्ञालोपः]\n→ निष्कुल् + आ [<<टेः>> [[6।4।143]] इति टिलोपः[\n→ निष्कुला ।\n\n'निष्कुल' शब्दः यत्र अन्येषु अर्थेषु प्रयुज्यते (यथा - कुलस्य नाशः इति) तत्र तु वर्तमानसूत्रस्य प्रयोगः न भवति । यथा -  'महाभारतयुद्धेन कौरवाः निष्कुलाः कृताः' - इत्यत्र वर्तमानसूत्रस्य प्रयोगः नैव क्रियते ।\n\nविशेषः - \n1. डाच्-प्रत्ययान्तशब्दानाम् <<ऊर्यादिच्विडाचश्च>> [[1।4।61]] इत्यनेन  'निपात' तथा 'गति' द्वेऽपि संज्ञे भवतः । अस्य प्रयोजनानि एतानि -\nअ)  निपातसंज्ञायाः कारणात् <<स्वरादिनिपातमव्ययम्>>  [[1।1।37]] इत्यनेन एतेषाम्  अव्ययसंज्ञा अपि भवति । इत्युक्ते, सर्वे डाच्-प्रत्ययान्तशब्दाः 'अव्यय'संज्ञकाः अपि सन्ति ।\nआ) डाच्-प्रत्ययान्तशब्दाः यदा कृदन्तशब्दानां योगे प्रयुज्यन्ते, तदा 'गतिसंज्ञा'कारणात् <<कुगतिप्रादयः>> [[2।2।18]] इत्यनेन तेषाम् कृदन्तशब्देन सह   नित्यं तत्पुरुषसमासः भवति । यथा - 'निष्कुलाकृतः, निष्कुलाकृत्य  - आदयः शब्दाः समस्तपदेन जायन्ते । अतः एतेषामुच्चारणसमये द्वयोर्मध्ये विरामः न ग्रहीतव्यः । तिङन्तैः सह योगे तु एतादृशम् समस्तपदम् न भवति, अतः तत्र 'निष्कुला करोति'  एतादृशम् शब्दद्वयमेव लेखनीयम् ।\nइ) गतिसंज्ञकाः शब्दाः <<ते प्राग्धातोः>>  [[1।4।80]] इत्यनेन धातोः पूर्वम् एव प्रयोक्तव्याः । अतः 'निष्कुला करोतिः  इत्येव वक्तव्यम्, न हि 'निष्कुलम् करोति'  इति ।\n\n2.  इदम् सूत्रम् <<समर्थानाम् प्रथमात् वा>> [[4|1|82]] अस्मिन् सूत्रे निर्दिष्टायाम् महाविभाषायाम् पाठितमस्ति, अतः अनेन सूत्रेण उक्तः 'डाच्' प्रत्ययः विकल्पेनैव विधीयते । इत्युक्ते, पक्षे वाक्यस्य अपि प्रयोगः भवति । यथा - 'निष्कुलं करोति   '  इति । \n",
    "skn": "2133",
    "mskn": "2193",
    "sskn": "0",
    "lskn": "0",
    "plskn": "0",
    "lpn": "0",
    "sk": " निष्कुलाकरोति दाडिमम् । निर्गतं कुलमन्तरवयवानां समूहो यस्मादिति बहुव्रीहेर्डाच् ॥",
    "lsk": "",
    "balamanorama": "<<निष्कुलान्निष्कोषणे>> - निष्कुलान्निष्कोषणे ।डा॑जिति शेषः । निष्कोषणम् — अन्तर्गतावयवानां बहिःकरणम् । निष्कुलाकरोति दाडिममिति । निर्गतं कुलं यस्मादिति बहुव्रीहिः । कुलशब्दश्च अन्तरवयवसमूहे वर्तते । तदाह — निर्गतमित्यादि । ",
    "tattvabodhini": "<<निष्कुलान्निष्कोषणे>> - निष्कुलात् । निष्कोषणमन्तरवयवानां बहिर्निष्कासनम् । निष्कोषणे किम् । निष्कुलं करोति शत्रुम् ।",
    "padamanjari": " निष्कुलाकरोतीति। निष्कोशितं कुलमन्तरवयवानामस्मादिति बहुव्रीहौ डाच् ॥",
    "kashika": "कृञः इत्येव। निष्कुलशब्दात् निष्कोषने वर्तमानात् कृञो योगे डाच् प्रत्ययो भवति। निष्कोषणमन्तरवयवानां बहिर्निष्कासनम्। निष्कुलाकरोति पशून्। निष्कुष्णाति इत्यर्थः। निष्कोषणे इति किम्? निष्कुलान् करोति शत्रून्।",
    "kashika_nyaas": "   `निकुष्लान्? करोति` इति। निर्दिष्टं कुलं यस्येति स निष्कुलः। कुलशब्दोऽत्र बन्धुषु वर्तते॥ `आराध्यचित्तानुवर्तनम्` इति। स्वाम्यादेरनभिमतानुष्ठानेनाभिमताननुष्ठानेन वा चित्तस्य पीडनं दुःखम्=प्रातिलोम्यम्। तदपि प्राणिधर्म एव॥",
    "sae": "",
    "mahabhashyam": "",
    "pradeep": "",
    "video": ""
}
