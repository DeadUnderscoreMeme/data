{
    "i": "54016",
    "an": "अण्$54015##इनुणः$54015",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "मत्स्ये विसारिणः अण्",
    "sa": "'विसारिन्' शब्दात् मत्स्यस्य निर्देशे कर्तव्ये स्वार्थे अण् प्रत्ययः भवति । ",
    "sd": "'मत्स्य (fish) इत्यस्य निर्देशार्थम् 'वि + सृ' धातोः णिनिँ प्रत्ययः यदा भवति, तदा तस्मात् स्वार्थे अण् प्रत्ययः अपि नित्यम् विधीयते - इति अस्य सूत्रस्य आशयः ।\n\nयथा - विसरति (इतरत्र गच्छति, moves in different direction) मत्स्यः सः\n= वि + सृ + णिनि + अण् [<<नन्दिग्रहिपचादिभ्यो ल्युणिन्यचः>> [[3।1।134]] इति णिनि-प्रत्ययः । ततः स्वार्थे अण्]\n→ वि + सृ + इन् + अ [इत्संज्ञालोपः]\n→ वि + सारिन् + अ [<<अचो ञ्णिति>> [[7।2।115]] इति वृद्धिः]\n→ वैसारिन् + अ [<<तद्धितेष्वचामादेः>> [[7।2।117]] इति आदिवृद्धिः]\n→ वैसारिन [<<नस्तद्धिते>> [[6।4।144]] इति टिलोपे प्राप्ते <<इनण्यनपत्ये>> [[6।4।164]] इति प्रकृतिभावः]\n→ वैसारिण [<<अट्कुप्वाङ्नुम्व्यवायेऽपि>> [[8।4।2]] इति णत्वम्]\n\nविसरति सः वैसारिणः मत्स्यः ।\n\nस्मर्तव्यम् - केवलम् मत्स्यस्य निर्देशार्थम् एव अत्र अण्-प्रत्ययः विधीयते । अन्येषु विषयेषु तु केवलम् 'णिनि' प्रत्ययान्तरूपमेव प्रयुज्यते । यथा - विसारतिः सः विसारी मण्डूकः सर्पः वा । (विसारिन् इति प्रातिपदिकम् । अस्य पुँल्लिङ्गस्य प्रथमैकवचनम् 'विसारी' इति ।)\n\nज्ञातव्यम् - यद्यपि इदम् सूत्रम् <<समर्थानाम् प्रथमात् वा>> [[4|1|82]] इत्यत्र निर्दिष्टायाम् महाविभाषायाम् पाठितमस्ति, तथाप्यत्र विकल्पः न विधीयते । भाष्ये अस्मिन् सन्दर्भे उच्यते - 'आमादयः प्राङ्मयटः नित्याः' । इत्युक्ते, <<किमेत्तिङव्ययघादाम्वद्रव्यप्रकर्षे>> [[5|4|11]] इत्यस्मात् आरभ्य <<एकस्य सकृच्च>> [[5|4|19]] इतिपर्यन्तम् विहिताः सर्वे प्रत्ययाः नित्याः एव भवन्ति । अतः वर्तमानसूत्रस्य सन्दर्भे अपि मत्स्यस्य निर्देशे कर्तव्ये  'वैसारिण' इति अण्-प्रत्ययान्तरूपम् एव प्रयोक्तव्यम् । \n",
    "skn": "2084",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " अण् स्यात् । वैसारिणः । मत्स्ये इति किम् । विसारी देवदत्तः ॥",
    "lsk": "",
    "balamanorama": "<<विसारिणो मत्स्ये>> - विसारिणो मत्स्ये । 'अणिनुणः' इति पूर्वसूत्रादण्णित्यनुवर्तते । तदाह — अण् स्यादिति । मत्स्ये विद्यमानाद्विसारिन्शब्दात्स्वार्थे अण् स्यादित्यर्थः । वैसारिण इति । इनण्यनपत्ये॑ इति प्रकृकतिभावाट्टिलोपो न । ",
    "tattvabodhini": "<<विसारिणो मत्स्ये>> - विसारिणो । पूर्ववदिहापि णिनिः । हरदत्तस्तु -॒सुप्यजातौ॑इति णिनिरूपसर्गभिन्न एव सुप्यपपदे भवतीत्याशयेन पूर्वसूत्रेऽस्मश्च अतएव निपातनाण्णिनिरित्याह । तदयुक्तम् ।स बभूवोपजीविनाम्,अनुयायिवर्गः॑,न वञ्चनीयाः प्रभावोऽनुजीविभि॑रित्यादिप्रयोगानुरोधेन उपसर्गे सुप्युपपदेऽपि णिनेरवश्यस्वीकर्तव्यतया निपातनाश्रयणस्य व्यर्थत्वात् ।अणिनुणः॑इत्यतोऽनुवर्तनादाह -अण् स्यादिति । वैसारिण इति ।इनण्यनपत्ये॑इति प्रकृतिभावः । सङ्ख्यायाः । अभ्यावृत्तिशब्देन यदि द्वितीयादिप्रवृत्तिर्गृह्रते, तदा षट्कृत्वः प्रवृत्तौ पञ्चकृत्व इति स्यात्, अतोऽत्र विवक्षितमर्थमाह -अभ्यावृत्तिर्जन्मेति ।",
    "padamanjari": " विसारीति। पूर्ववण्णिनिः। वैसारिण इति। पूर्ववत्प्रकृतिभावः ॥",
    "kashika": "विसरतीति विसारी। विसारिन्शब्दात् स्वार्थे अण् प्रत्ययो भवति मत्स्ये ऽभिधेये। वैसारिणो मत्स्यः। मत्स्ये इति किम्? विसारी देवदत्तः।",
    "kashika_nyaas": "   `विसारी` इति। पूर्ववण्णिनिः। `वैसारिणः` इति। पूर्ववत्प्रकृतिभावः॥",
    "sae": "",
    "mahabhashyam": "",
    "pradeep": "",
    "video": ""
}
