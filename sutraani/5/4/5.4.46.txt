{
    "i": "54046",
    "an": "अन्यतरस्याम्$54042##तसिः$54044",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "अतिग्रह-अव्यथन-क्षेपेषु तृतीयायाः अकर्तरि तसिः",
    "sa": "'अतिग्रह', 'अव्यथन' तथा 'क्षेप' एतेषु विषयेषु तृतीयान्तशब्दात् स्वार्थे तसि-प्रत्ययः विधीयते । परन्तु यदि कर्ता तृतीयायां विद्यते तर्हि तस्मात् तसि-प्रत्ययः न भवति । ",
    "sd": "प्रारम्भे सूत्रे प्रयुक्तानाम् शब्दानाम् अर्थम् पश्यामः -\n1. अतिग्रह = अनतिक्रम्य वर्तनम् (behavior without breaking the rules) इत्युक्ते अतिग्रहः । यथा - देवदत्तः चरित्रेण अतिगृह्यते । Devadatta is known by people as the one who will never behave immorally - इत्याशयः । \n2. अव्यथन = मार्गात् अनिवृत्तिः / अचलनम् (Does not astray away  / deviate / fall away from the appropriate path इत्याशयः) । यथा - देवदत्तः वृत्तेन न व्यथते । Devadatta does not deviate from the correct gesture - इत्याशयः ।  \n3. क्षेप = निन्दा (insult) इत्याशयः । यथा - देवदत्तः वृत्तेन क्षिप्तः (Devadatta was insulted because of his behavior)।\n\nएतेषु विषयेषु तृतीतान्तशब्दात् स्वार्थे तसि-प्रत्ययः भवति । यथा -\n\n1.देवदत्तः चरित्रेण अतिगृह्यते इत्येव = देवदत्तः चरित्रतः अतिगृह्यते । प्रक्रिया इयम् -\nचरित्रेण + तसि\n→ चरित्रेण + तस् [इकारः उच्चारणार्थः, त्यस्य लोपः]\n→ चरित्र + टा + तस् [अलौकिकविग्रहः]\n→ चरित्र + तस् [<<कृत्तद्धितसमासाश्च>> [[1।2।46]] इति प्रातिपदिकसंज्ञा । <<सुपो धातुप्रातिपदिकयोः>> [[2।4।71]] इति टा-प्रत्ययस्य लोपः]\n→ चरित्रतः  [सकारस्य <<ससजुषो रुँः>> [[8।2।66]] इति रुँत्वम् । <<खरवसानयोर्विसर्जनीयः>> [[8।3।15]] इति विसर्गः]\n\nएवमेव -\n2. देवदत्तः वृत्तेन न व्यथते इत्येव = देवदत्तः वृत्ततः न व्यथते । \n3. देवदत्तः वृत्तेन  क्षिप्तः इत्येव = देवदत्तः वृत्ततः क्षिप्तः । \n\nयत्र कर्तुः तृतीया विभक्तिः विधीयते, तत्र तस्मात् तसि-प्रत्ययः न भवतीति स्पष्टीकर्तुम् अस्मिन्  सूत्रे 'अकर्तरि' इति निर्दिष्टम् अस्ति । यथा - 'यज्ञदत्तः देवदत्तेन क्षिप्तः' अस्मिन् वाक्ये क्षेपक्रियायाः कर्ता 'देवदत्तः' तृतीयया गृह्यते, अतः अत्र तसि-प्रत्ययः न भवति । \n\nज्ञातव्यम् -\n1.    एतत् सूत्रम् <<समर्थानां प्रथमात् वा>> [[4|1|82]] अस्मिन् अधिकारे उक्तायाम् महाविभाषायां पाठितम् अस्ति । अतः अनेन सूत्रेण उक्तः 'तसि' प्रत्ययः विकल्पेनैव भवति । इत्युक्ते, पक्षे ' देवदत्तः चारित्रेण अतिगृह्यते' एतादृशाः प्रयोगाः अपि विधीयन्ते ।\n2. 'तसि' प्रत्ययान्तशब्दाः <<तद्धितश्चासर्वविभक्तिः>> [[1|1|38]] इत्यनेन अव्ययसंज्ञकाः भवन्ति । \n",
    "skn": "2113",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " अकर्तरि तृतीयान्ताद्वा तसिः स्यात् । अतिक्रम्य ग्रहोऽतिग्रहः । चारित्रेणातिगृह्यते । चारित्रतोऽतिगृह्यते । चारित्रेणान्यनतिक्रम्य वर्तत इत्यर्थः । अव्यथनमचलनम् । वृत्तेन न व्यथते । वृत्ततो न व्यथते । वृत्तेन न चलतीत्यर्थः । क्षेपे । वृत्तेन क्षिप्तः । वृत्ततः क्षिप्तः । वृत्तेन निन्दित इत्यर्थः । अकर्तरीति किम् । देवदत्तेन क्षिप्तः ॥ ",
    "lsk": "",
    "balamanorama": "",
    "tattvabodhini": "<<अतिग्रहाव्यथनक्षेपेष्वकर्तरि तृतीयायाः>> - अतिगृह्रत इति । अन्याऽतिक्रमेण लौकैर्गृह्रत इत्यर्थः । फलितमाह -अन्यानतिक्रम्य वर्तत इति ।",
    "padamanjari": " अतिक्रम्य ग्रहोऽतिग्रह इति। अतिशब्दोऽत्रातिक्रमणे वर्तते इति दर्शयति। अतिशब्दो हि ससाधनेऽप्यतिक्रमणे दृष्टः, तद्यथा - ठ्तस्माद्ब्राह्मणे राजन्यवानत्यन्यं ब्राह्मणम्ऽ इति, ठ्न वै देवा नमस्कारमतिऽ इति च। तेन तस्यातिक्रमणमात्रे वृत्तिर्न सम्भवति। वृतेनातिगृह्यत इति। बहुष्वासीनेष्वन्यातिक्रमेणायमसाविति विज्ञायत इत्यर्थः, तत्र वृतं कारणम्। चारित्रेणेति। ठ्चरेर्वृते ह्रस्वश्च वाऽ इति णित्रन्प्रत्ययः-चरित्रम्, चारित्रम् ॥",
    "kashika": "अतिक्रम्य ग्रहः अतिग्रहः। अचलनम् अव्यथनम्। क्षेपो निन्दा। अतिग्रहादिविषये या तृतीया तदन्ताद् वा तसिः प्रत्ययो भवति, सा चेत् कर्तरि न भवति। वृत्तेन अतिगृह्यते वृत्ततो ऽतिगृह्यते। चारित्रेण अतिगृह्यते चारित्रतो ऽतिगृह्यते। सुष्ठुवृत्तवानन्यानतिक्रम्य वृत्तेन गृह्यते इत्यर्थः। अव्यथने वृत्तेन न व्यथते वृत्ततो न व्यथते। चारित्रेण न व्यथते चारित्रतो न व्यथते। वृत्तेन न चलति इत्यर्थः। क्षेपे वृत्तेन क्षिप्तो वृत्ततः क्षिप्तः। चारित्रेण क्षिप्तः चारित्रतः क्षिप्तः। वृत्तेन निन्दितः इत्यर्थः। अकर्तरि इति किम्? देवदत्तेन क्षिप्तः।",
    "kashika_nyaas": "   `अतिक्रम्य` इति। अनेनातिशब्दोऽत्रातिक्रमे वत्र्तत इति दर्शयति। `अचलनमध्यथनम्` इति। `व्यथभयचलनयोः` (धातुपाठः- 764) इति पठते, तस्येह चलने वृत्तिमाचष्टे। वृत्तेनेति हेतौ करणे वा तृतीया॥",
    "sae": "",
    "mahabhashyam": "",
    "pradeep": "",
    "video": ""
}
