{
    "i": "54070",
    "an": "न$54069",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "किमः क्षेपे समासान्ताः न",
    "sa": "यस्मिन् समासे 'किम्' इति शब्दः निन्दाम् प्रदर्शयितुम् प्रयुज्यते, तस्मिन् समासे समासान्तप्रत्ययाः न भवन्ति । ",
    "sd": "<<किं क्षेपे>> [[2|1|64]] इत्यनेन सूत्रेण क्षेप (= निन्दा) अस्मिन् अर्थे किम् इति शब्दः सुबन्तेन सह समस्यते । अस्मिन् समासे समासान्तप्रत्ययाः न भवन्ति - इति वर्तमानसूत्रस्य अर्थः ।\n\nयथा - 'कुत्सितः राजा' (hated king / bad king) इत्यत्र <<किं क्षेपे>> [[2|1|64]]  इत्यनेन 'किम् + राजन्' इति स्थिते वस्तुतः <<राजाहस्सखिभ्यष्टच्‌>> [[5|4|91]] इत्यनेन टच्-प्रत्ययः भवितुम् अर्हति, परन्तु वर्तमानसूत्रेण सः निषिध्यते । अतः अत्र 'किंराजन्' इत्येव प्रातिपदिकम् सिद्ध्यति । कुत्सितः राजा = किंराजा ।                       \n\n",
    "skn": "955",
    "mskn": "1625",
    "sskn": "0",
    "lskn": "0",
    "plskn": "0",
    "lpn": "1722",
    "sk": " क्षेपे यः किंशब्दस्ततः परं यत्तदन्तात्समासान्ताः न स्युः । कुत्सितो राजा किंराजा । किंसखा । किंगौः । क्षेपे किम् । किंराजः । किंसखः । किंगवः ॥",
    "lsk": "",
    "balamanorama": "",
    "tattvabodhini": "<<किमः क्षेपे>> - किमः क्षेपे । क्षेपग्रहणमिह शक्यमवक्तुं, प्रतिपदोक्तपरिभाषयाकिं क्षेपे॑ इति विहितसमासस्यैव ग्रहणात् । किंराज इत्यादि । किमत्र प्रश्ने षष्ठीसमासः, कर्मधारयो वा ।",
    "padamanjari": "  किराजेति। ठ्किं क्षेपेऽ इति समासः। कस्य राजा किराज इति। प्रश्नेऽत्र किंशब्दः। ठ्क्षेपेऽ इति शक्यमाकर्तुम्, कस्मादत्र न भवति--लक्षणप्रतिपदोक्तयोः प्रतिपदोक्तस्यैव ग्रहणमिति? कश्टिदाह--क्षेपग्रहणेनैज्ज्ञापयति--इयमिह परिभाषा नापतिष्ठत इति, तेन निन्दिता धूरस्य शकटस्य किंधूः शटकमिति बहुव्रीहावपि प्रतिषेधः सिद्धो भवतीति। तद्भाष्यविरोधादुपेक्ष्यम्। तस्माद्विस्पष्टार्थं क्षेपग्रहणम् ॥",
    "kashika": "क्षेपे यः किंशब्दः ततः परस्य समासान्तो न भवति। किंराजा यो न रक्षति। किंसखा यो ऽभिद्रुह्यति। किंगौर्यो न वहति। किं क्षेपे [[2|1|64]] इति समासः। क्षेपे इति किम्? कस्य राजा किंराजः। किं सखः। किंगवः।",
    "kashika_nyaas": "   `किंराजा` इति। निन्दितो राजेति विगृह्र `किं क्षेपे`  [[2|1|63]]  इति समासः। किंराज इत्यत्र प्रश्ने किंशब्दः, न क्षेपे, षष्ठीसमासः। ननु `लक्षणप्रतिपदोक्तयोः प्रतिपदोक्तस्यैव ग्रहणम्` (व्या।प।3) इति प्रतिपदोक्तो यः किमः समासः `किं क्षेपे` [[2|1|64]]  इत्यनेन विहितः स एव ग्रहीष्यत इति क्षेपग्रहणमनर्थकम्? एवं तर्हि क्षेपग्रहणेनै तदेव ज्ञापयति--इयं परिभाषा नावतिष्ठत इति। तेन बहुव्रीहावपि प्रतिषेधः सिद्धो भवति--निन्दिता धूरस्य किन्धुरं शकटम्, निर्धरं शकटमिति॥",
    "sae": "",
    "mahabhashyam": " किमः क्षेपे (2347) (क्षेपेग्रहणानर्थक्यबोधकभाष्यम्) क्षेप इति किमर्थम्? कस्य राजा किंराजः।। क्षेप इति शक्यमकर्तुम्। कस्मान्न भवति--कस्य राजा किंराज इति? लक्षणप्रतिपदोक्तयोः प्रतिपदोक्तस्यैवेति।। ",
    "pradeep": "",
    "video": ""
}