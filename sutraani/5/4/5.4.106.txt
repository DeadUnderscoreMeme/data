{
    "i": "54106",
    "an": "टच्$54091",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समासान्ताः$5$4$68##वा$4$1$82",
    "ss": "द्वन्द्वात् चु-द-ष-हान्तात् समाहारे टच्",
    "sa": "यस्य समाहारद्वन्द्वसमासस्य अन्ते चवर्गीयवर्णः, दकारः, षकारः उत हकारः विद्यते, तस्मात् 'टच्' इति समासान्तप्रत्ययः भवति ।",
    "sd": "यस्य द्वन्द्वसमासस्य अन्ते चवर्गीयवर्णः, दकारः, षकारः उत हकारः विद्यते, तस्मात् 'टच्' इति समासान्तप्रत्ययः भवति । अयम् प्रत्ययः केवलम् समाहारद्वन्द्वसमासस्य विषये एव विधीयते, इतरेतरद्वन्द्वसमासस्य विषये न - इति स्पष्टीकर्तुम् अस्मिन् सूत्रे 'समाहारे' इति पदं प्रयुक्तम् अस्ति ।                           \n\nउदाहरणानि एतानि -\n\n[अ] चकारान्तस्य उदाहरणद्वयम् - \n1. वाक् च त्वक् च एतयोः समाहारः = वाच् + त्वक् + टच्  → वाक्त्वच ।\n2. स्रक् च त्वक् च एतयोः समाहारः = स्रच् + त्वच् + टच् → स्रक्त्च ।\n\n[आ] जकारान्तस्य उदाहरणद्वयम् -\n3. श्रीः च स्रक् च एतयोः समाहारः = श्री + स्रज् + टच् → श्रीस्रज । \n4. वाक् च  ऊर्क् च एतयोः समाहारः  = वाच्  + ऊर्ज् + टच् → वाचूर्ज ।\n\n[इ] दकारान्तस्य उदाहरणद्वयम्  -  \n5. समिध् च दृषद् च एतयोः समाहारः = समिद् + दृषद् + टच् → समिद्दृषद । \n6. सम्पद् च विपद् च एतयोः समाहारः  = सम्पद् + विपद् + टच् → सम्पद्विपद ।   \n\n[ई] षकारान्तस्य उदाहरणद्वयम् -                \n7. वाक् च विपृट् च एतयोः समाहारः = वाच् + विपृष् + टच् → वाग्विपृष  । \n8. वरम् च आशीः च एतयोः समाहारः = वर + आशीष् + टच् → वराशीष ।    \n\n[उ] हकारान्तस्य उदाहरणद्वयम् - \n9. छत्रं च उपानत् च एतयोः समाहारः = छत्र + उपानह् + टच् → छत्रोपानह । \n10. धेनुः च गोधुक् च एतयोः समाहारः = धेनु + गोदुह् + टच् → धेनुगोदुह ।            \n\n\nज्ञातव्यम् -\n1.   यदि समासस्य अन्ते विद्यमानः वर्णः कश्चन अन्यः अस्ति, तर्हि टच्-प्रत्ययः न भवति । यथा - वाक् च समिध् च = वाक् + समिध् → वाक्समित् । \n2.  इतरेतरद्वन्द्वसमासस्य विषये अस्य सूत्रस्य प्रसक्तिः नास्ति । यथा - प्रावृट् च शरद् च = प्रावृट्शरदौ । अत्र टच्-प्रत्ययः न भवति ।                            \n",
    "skn": "930",
    "mskn": "1602",
    "sskn": "663",
    "lskn": "987",
    "plskn": "0",
    "lpn": "1738",
    "sk": " चवर्गान्ताद्दषहान्ताच्च द्वन्द्वाट्टच् स्यात्समाहारे । वाक् च त्वक्च वाक्त्वचम् । त्वक्स्रजम् । शमीदृषदम् । वाक्त्विषम् । छत्रोपानहम् । समाहारे किम् । प्रावृट्शरदौ ॥। इति द्वन्द्वसमासप्रकरणम्‌ ।",
    "lsk": "",
    "balamanorama": "",
    "tattvabodhini": "<<द्वंद्वाच्चुदषहान्तात् समाहारे>> - द्वन्द्वात् । अन्तग्रहणं विस्पष्टार्थं । चु इति वर्गग्रहणस्य प्रयोजनं ध्वनयति -त्वक्रुआजमिति । बहूनां द्वन्द्वे तु वाक्त्वक्रुआजम् । द्वन्द्वगर्भे द्वन्द्वे तु वाक्त्वाचरुआजम् । इति तत्त्वबोधिन्यां द्वन्द्वः ।",
    "padamanjari": " तत्पुरुषान्मा भूदिति। तत्पुरुषादेव मा भूदित्यर्थः। ठ्द्वन्द्वात्ऽ इत्यनुच्यमाने हि तत्पुरुषाधिकारो न निवर्तेत ॥",
    "kashika": "तत्पुरुषाधिकारो निवृत्तः। द्वन्द्वात् चवर्गान्तात्, दकारान्तात्, षकारान्तात्, हकारान्तात् च टच् प्रत्ययो भवति, स चेद् द्वन्द्वः समाहारे वर्तते, न इतरेतरयोगे। वाक् च त्वक् च वाक्त्वचम्। स्रक् च त्वक् च स्रक्त्वचम्। श्रीस्रजम्। इडूर्जम्। वागूर्जम्। समिद्दृषदम्। सम्पद्विपदम्। वाग्विप्रुषम्। छत्रोपानहम्। धेनुगोदुहम्। द्वन्द्वातिति किम्? तत्पुरुषान् मा भूत्, पञ्च वाचः समाहृताः पञ्चवाक्। चुदषहान्तातिति किम्? वाक्षमित्। समाहारे इति किम्? प्रावृट्शरदौ।",
    "kashika_nyaas": "",
    "sae": "",
    "mahabhashyam": "",
    "pradeep": "",
    "video": ""
}
