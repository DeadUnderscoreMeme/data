{
    "i": "52101",
    "an": "तत्$52094##अस्य$52094##अस्ति$52094##अस्मिन्$52094##इति$52094##मतुप्$52094",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समर्थानां प्रथमाद्वा$4$1$82",
    "ss": "'तत् अस्य, अस्मिन् अस्तीति' (इति) प्रज्ञा-श्रद्धा-अर्चाभ्यः णः, मतुँप् अन्यतरस्याम् ",
    "sa": "'अस्य अस्ति' तथा 'अस्मिन् अस्ति' एतयोः अर्थयोः प्रथमासमर्थात्  प्रज्ञा-शब्दात्, श्रद्धा-शब्दात् अर्चा-शब्दात् च 'ण'-प्रत्ययः भवति, पक्षे 'मतुँप्' अपि भवति । ",
    "sd": "<<तदस्यास्त्यस्मिन्नति मतुँप्>> [[5।2।94]] अनेन सूत्रेण सर्वेभ्यः प्रातिपदिकेभ्यः 'अस्य अस्ति' तथा 'अस्मिन् अस्ति' अनयोः अर्थयोः औत्सर्गिकरूपेण 'मतुँप्' प्रत्ययः उच्यते । एतयोः एव अर्थयोः 'प्रज्ञा', 'श्रद्धा', तथा 'अर्चा' - एतेभ्यः शब्देभ्यः विकल्पेन  ण-प्रत्ययः अपि भवति । यथा -\n\n1. प्रज्ञा अस्य अस्मिन् वा अस्ति = प्रज्ञा + ण → प्राज्ञ । पक्षे - प्रज्ञा + मतुँप् → प्रज्ञावत्   ।\n2. श्रद्धा अस्य अस्मिन् वा अस्ति = श्रद्धा + ण → श्राद्ध । पक्षे - श्रद्धा + मतुँप् → श्रद्धावत् । \n3. अर्चा अस्य अस्मिन् वा अस्ति = अर्चा + ण → आर्च । पक्षे - अर्चा + मतुँप् → अर्चावत्  ।\n\nअत्र एकम् वार्त्तिकम् अपि ज्ञातव्यम् - <! वृतेश्च!> । इत्युक्ते, 'वृत्ति'  शब्दस्य अपि अस्मिन् सूत्रे ग्रहणं भवति । यथा -\nवृत्तिः अस्य अस्मिन् वा अस्ति सः वार्त्तः । पक्षे मतुँप् प्रत्ययं कृत्वा 'वृत्तिमान्' इत्यपि रूपं सिद्ध्यति  ।\n\nस्मर्तव्यम् - 'ण'-प्रत्ययान्तशब्दाः स्त्रीत्वे विवक्षिते <<अजाद्यतष्टाप्>> [[4।1।4]] इति टाप्-प्रत्ययं स्वीकुर्वन्ति । यथा - प्राज्ञा, श्राद्धा, आर्चा, वार्त्ता । \n                                \nविशेषः - काशिकायाः बहुषु संस्करणेषु इदम् सूत्रम् 'प्रज्ञाश्रद्धार्चावृत्तिभ्यो णः' इति पाठ्यते । इत्युक्ते, 'वृत्ति' शब्दः सूत्रे एव निर्दिश्यते । परन्तु मूलरूपेण (पाणिनीय-रचनायाम्) 'वृत्ति' शब्दः सूत्रे नास्ति - इति भाष्यात् स्पष्टीभवति । \n                               \n                            \n             ",
    "skn": "1908",
    "mskn": "2049",
    "sskn": "0",
    "lskn": "0",
    "plskn": "0",
    "lpn": "0",
    "sk": " प्राज्ञो व्याकरणे । प्राज्ञा । श्राद्धः । आर्चः ।<!वृतेश्च !> (वार्तिकम्) ॥ वार्तः ॥",
    "lsk": "",
    "balamanorama": "",
    "tattvabodhini": "",
    "padamanjari": " सूत्रे वृत्तिशब्दो वार्तिके दर्शनात्प्रक्षिप्तः - ठ्वृत्तिर्विच्छेदप्रतिविदानात्ऽ इति। प्रज्ञाग्रहणं किमर्थम्? प्राज्ञ इत्येतद्रूपं यथा स्यात्। ठ्प्रज्ञादिभ्यश्चऽ इत्यणि कुते सिद्धमेतत्, प्रज्ञ एव प्राज्ञः, यस्य हि प्रज्ञाऽस्ति स प्रजानाति ? सत्यम्; स्त्रियां त्वणि ङीब् भवति - प्राज्ञी, अस्मिस्तु णे टावेव भवति - प्राज्ञा। इह तु गुणभूतया क्रियया व्याकरणादिनां सम्बन्धे णाणोरुभयोरपि व्याकरणम् - प्राज्ञैति भवति, यथा - कृतपूर्वी कटमिति तद्धितप्रयोगे हि षष्ठी न भवतीत्युक्तम् ॥",
    "kashika": "प्रज्ञा श्रद्धा अर्चा वृत्ति इत्येतेभ्यः णः प्रत्ययो भवति मतुबर्थे। मतुप् सर्वत्र समुच्चीयते। प्राज्ञः, प्रज्ञावान्। श्राद्धाः, स्रद्धावान्। आर्चः, अर्चावान्। वार्त्तः, वृत्तिमान्।",
    "kashika_nyaas": "   प्रज्ञाशब्दान्मतुपि पिच्छादिपाठादिलचि च प्राप्ते, इतरेभ्यस्तु मतुपि णो विधीयते॥",
    "sae": "",
    "mahabhashyam": " प्रज्ञाश्रद्धार्चाभ्यो णः (2119) (णप्रत्ययाधिकरणम्) (5769 उपसंख्यानवार्तिकम्॥ 1 ॥) - वृत्तेश्च - (भाष्यम्) वृत्तेश्चेति वक्तव्यम्। वार्तम्॥ ",
    "pradeep": "",
    "video": ""
}
