{
    "i": "52042",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समर्थानां प्रथमाद्वा$4$1$82",
    "ss": "'तत् अस्य' (इति) सङ्ख्यायाः अवयवे तयप्",
    "sa": "प्रथमासमर्थात् सङ्ख्यावाचिशब्दात् 'अवयवाः अस्य' इत्यस्मिन् अर्थे तयप्-प्रत्ययः भवति । ",
    "sd": "'अवयव' इत्युक्ते 'विभागः / parts'. कस्यचन पदार्थस्य निर्देशः तस्य विभागानाम् सङ्ख्यायाः साहाय्येन कर्तुमस्य सूत्रस्य प्रयोगः क्रियते । This sutra is used when an entity is to be expressed using the number of its parts.\n\nयथा - 'पञ्च अवयवाः अस्य' इत्यस्मिन् अर्थे 'पञ्चन्' शब्दात् 'तयप्' प्रत्ययः भवति । \nपञ्चन् + तयप्\n→ पञ्च + तय [<<नलोपः प्रातिपदिकान्तस्य>> [[8।2।7]] इति नकारलोपः]\n→ पञ्चतय ।\nविशेषः - 'तयप्' प्रत्ययान्तशब्दाः शब्दः त्रिषु लिङ्गेषु प्रयुज्यते । पुँल्लिङ्गे एतेषाम् रूपाणि 'बाल'शब्दवत् भवन्ति । नपुँसकलिङ्गे अस्य रूपाणि 'फल'शब्दवत् भवन्ति । स्त्रीत्वे विवक्षिते <<टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः>> [[4।1।15]] इत्यनेन ङीप्-प्रत्ययं कृत्वा स्त्रीलिङ्गवाची प्रातिपदिकम् सिद्ध्यति, यस्य रूपाणि नदी'शब्दवत् भवन्ति । यथा - पञ्चतयी, पञ्चतय्यौ,  पञ्चतय्यः ।                                             \n      \nतथैव -\n1) द्वौ अवयवाः अस्य तत् द्वितयम् । \n2) त्रयः अवयवाः अस्य तत् त्रितयम् । \n3) चत्वारः अवयवाः अस्य सः चतुष्टयः । प्रक्रिया इयम् -    \nचतुर् + तयप्\n→ चतुः + तय [<<खरवसानयोर्विसर्जनीयः>> [[8।3।15]] इति रेफस्य विसर्गः]\n→ चतुस्  + तय [<<विसर्जनीयस्य सः>> [[8।3।34]] इति विसर्गस्य सकारादेशः]\n→ चतुष् + तय [ <<ह्रस्वात्‌ तादौ तद्धिते>> [[8।3।101]] इति षत्वम् ]   \n→ चतुष् + टय [<<ष्टुना ष्टुः>> [[8।4।41]] इति तकारस्य टकारादेशः]\n→ चतुष्टय ।\n4) षट् अवयवाः अस्य सः षट्तयः  । अत्र 'षष्' इति प्रातिपदिकमस्ति । प्रक्रिया इयम् -\nषष् + तयप् \n→ षड् + तय [<<झलां जशोऽन्ते>> [[8।2।39]] इति जश्त्वम्]\n→ षड् + तय [<<ष्टुना ष्टुः>> [[8।4।41]] इत्यनेन ष्टुत्वे प्राप्ते <<न पदान्ताट्टोरनाम्>> [[8।2।42]] इति निषेधः ; अतः तकारस्य टकारः न भवति ]\n→ षट् + तय [<<खरि च>> [[8।4।55]] इति चर्त्वे डकारस्य टकारः]\n→ षट्तय ।\n5) दश अवयवाः अस्य तत् दशतयम् । \n6) विंशतिः अवयवाः यस्याः सा विंशतीतयी । \n7) शतमवयवाः अस्य सः शततयः । \n\nस्मर्तव्यम् -  <<प्रथमचरमतयाल्पार्धकतिपयनेमाश्च>> [[1।1।33]] इत्यनेन  'तयप्' प्रत्ययान्तशब्दाः पुँल्लिङ्गे जस्-प्रत्यये परे विकल्पेन सर्वनामसंज्ञां प्राप्नुवन्ति । सर्वनामसंज्ञायां सत्याम् इयम् प्रक्रिया विधीयते -\nपञ्चतय + जस् [प्रथमाबहुवचनस्य  जस्-प्रत्ययः]\n→ पञ्चतय + शी [<<जसः शी>> [[7।1।17]] इत्यनेन  अदन्तात्  सर्वनामसंज्ञकात् परस्य 'जस्' प्रत्यस्यय 'शी' इति आदेशः भवति । अनेकाल्त्वात्  <<अनेकाल्शित्सर्वस्य>> [[1।1।55]] इति सर्वादेशः ।]\n→ पञ्चतय + ई [इत्संज्ञालोपः]\n→ पञ्चतये [<<आद्गुणः>> [[6।1।87]] इति गुण-एकादेशः]\n\nयथा - पञ्चतये प्रश्नाः (Questions which have five parts each इत्यर्थः) । पक्षे 'पञ्चतयाः प्रश्नाः' इत्यपि साधु ।      \n",
    "sk": " पञ्चावयवा अस्य पञ्चतयं दारु ॥",
    "lsk": "पञ्च अवयवा अस्य पञ्चतमम् ॥",
    "balamanorama": "<<संख्याया अवयवे तयप्>> - सङ्ख्यायाः । तदस्येत्यनुवर्तते । द्वित्र्यादिसङ्ख्याका अवयवा अस्यावयविन इति विग्रहे अवयवीभूतसङ्ख्यावाचिनः प्रथमान्तादस्यावयविन इत्यर्थे तयवित्यर्थः । पञ्चतयमिति । पञ्चावयवकः समुदाय इत्यर्थः ।",
    "tattvabodhini": "<<संख्याया अवयवे तयप्>> - संख्यायाः । अवयवे वर्तमाना या संख्या तद्वाचिनः प्रथमान्तात्षष्ठआर्थे तयप् स्यात् । यं प्रत्यवयवः सोऽवयवी प्रत्ययार्थः,अस्ये॑त्यधिकारात् । यथा द्वयसजादिषु प्रमाणे प्रकृत्यर्थे प्रमेयं प्रत्ययार्थस्तद्वत् ।",
    "padamanjari": "  इहास्येत्यधिकारात्संख्याया अवयवे वर्तमानायाः स्वार्थे तावत्प्रत्ययो न भवति; अवयवस्वामिनि तु प्राप्नोति - पञ्च अवयवा अस्य देवदतस्येति। तत्राह - अवयवावयविनः सम्बन्धिन इति। अवयवशब्दस्य सम्बन्धिशब्दत्वाद्यं प्रत्यवयवत्वं तत्रैवावयविनि प्रत्यय इत्यर्थः। यथा द्वयसजादिषु प्रमाणे प्रकृत्यर्थे प्रमेयः प्रत्ययार्थः, तद्वत्। ????????? रेफस्य विसर्जनीये तस्य सत्वे ठ्ह्रस्वातादौ तद्वितेऽ इति षत्वम्, ठ्टिड्ढाणञ्ऽ इति ङीप् ॥",
    "kashika": "तदस्य इत्येव। सङ्ख्याया अवयवे वर्तमानायाः अस्य इति षष्ठ्यर्थे तयप् प्रत्ययो भवति। अवयवावयविनः सम्बन्धिनः इति सामर्थ्यातवयवी प्रत्ययार्थो विज्ञायते। पञ्च अवयवा यस्य पञ्चतयम्। दशतयम्। चतुष्टयम्। चतुष्टयी।",
    "kashika_nyaas": "   `चतुष्टयी` इति। चतुरो रेफस्य <<विसर्जनीयस्य सः>> [[8|3|34]]  इति सः; तस्यापि `ह्यस्वात्तादौ तद्धिते`  [[8|3|99]]  इति मूर्धन्यः, `टिड्ढाणञ्`  [[4|1|15]]  इत्यादिना ङीप्॥",
    "sae": "",
    "mahabhashyam": " संख्याया अवयवे तयप् (2060) (तयप्प्रत्ययाधिकरणम्) (संख्याशब्देन कस्याग्रहणमितिनिर्णयभाष्यम्) इह कस्मान्न भवति - बहवोऽवयवा अस्याः संख्याया इति? अवयवे या संख्या इत्युच्यते, न च काचित्संख्याऽस्ति यस्या बहुशब्दोऽवयवः स्यात्। ननु चेयमस्ति - संख्येत्येव। नैषा संख्या, संज्ञैषा॥ (5719 अवयविनि तयब्विधिवार्तिकम्॥ 1 ॥) - अवयवविधानेऽवयविनि प्रत्ययः - (भाष्यम्) अवयवविधानेऽवयविनि प्रत्ययो भवतीति वक्तव्यम्। इह मा भूत् - पञ्ञ्चावयवाः, दशावयवाः - ःथ्द्य;ति॥ (आक्षेपपूर्वकं वार्तिकान्यथासिद्धिसाधकं भाष्यम्) अथ अवयविनीत्युच्यमानेऽवयवस्वामिनि कस्मान्न भवति - पञ्ञ्च पश्ववयवा देवदत्तस्येति? अवयवशब्दोऽयं गुणशब्दः, अस्येति च वर्तते। तेन यं प्रत्यवयवो गुणस्तस्मिन्नवयविनि प्रत्ययेन भवितव्यम्। कं च प्रत्यवयवो गुणः? समुदायम्॥ यद्येवमवयविनीत्यपि न वक्तव्यम्। अवयवेषु कस्मान्न भवति? अस्येति वर्तते॥ ",
    "pradeep": "",
    "video": ""
}