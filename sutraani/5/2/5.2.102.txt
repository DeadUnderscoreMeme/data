{
    "i": "52102",
    "an": "तत्$52094##अस्य$52094##अस्ति$52094##अस्मिन्$52094##इति$52094##मतुप्$52094",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समर्थानां प्रथमाद्वा$4$1$82",
    "ss": "'तत् अस्य, अस्मिन् अस्तीति' (इति) तपः-सहस्राभ्याम् विनि-इनी",
    "sa": "'अस्य अस्ति' तथा 'अस्मिन् अस्ति' एतयोः अर्थयोः प्रथमासमर्थाभ्याम् 'तपस्' तथा 'सहस्र' शब्दाभ्याम् यथासङ्ख्यम् 'विनि' तथा 'इनि' प्रत्ययौ भवतः । ",
    "sd": "'अस्य अस्ति' तथा 'अस्मिन् अस्ति' एतयोः अर्थयोः <<तदस्यास्त्यस्मिन्निति मतुँप्>> [[5।2।94]] इत्यनेन सर्वेभ्यः प्रातिपदिकेभ्यः     औत्सर्गिकरूपेण मतुँप्-प्रत्ययः उच्यते । अस्य अपवादरूपेण 'तपस्' तथा 'सहस्र' एताभ्यां शब्दाभ्याम् यथासङ्ख्यम् 'विनि' तथा 'इनि' एतौ प्रत्ययौ भवतः । यथा -\n\n1. तपः अस्य अस्मिन् वा अस्ति सः तपस्वी । अत्र तपस्  + विन् → तपस्विन् इति प्रातिपदिकम् । \nविशेषः - <<अस्मायामेधास्रजो विनिः>> [[5।2।121]] इत्यनेन सर्वेभ्यः 'असन्त'शब्देभ्यः 'विनि' प्रत्ययविधानम् भवति । तपस्-शब्दः 'असन्तः' (= 'अस्' यस्य अन्ते विद्यते सः) अस्ति, अतः <<अस्मायामेधास्रजो विनिः>> [[5।2।121]] इत्यनेन तपस्-शब्दात् अपि विनि-प्रत्ययः भवितुमर्हति । अस्यां स्थितौ वर्तमानसूत्रेण पुनः विनि-प्रत्ययः किमर्थमुक्तः अस्तीति प्रश्नः उपतिष्ठति । अस्य उत्तरार्थम् काशिकाकारः वदति - 'अणा वक्ष्यमाणेन बाधा मा भूत्' । इत्युक्ते, <<अण् च>> [[5।2।103]] इत्यनेन अग्रिमसूत्रेण 'तपस्' शब्दात् अण्-प्रत्ययः उच्यते, सः अण्-प्रत्ययः  <<अस्मायामेधास्रजो विनिः>> [[5।2।121]] इत्यनेन प्राप्तम् विनि-प्रत्ययम् विशिष्टत्वात् बाधते । अतः तपस्-शब्दात् विनि-प्रत्ययस्य पुनर्विधानम् कर्तुमस्मिन् सूत्रे 'विनि' प्रत्ययः विशिष्टरूपेण प्रोक्तः अस्ति ।                                         \n\n2. सहस्रमस्य अस्मिन् वा अस्ति सः सहस्री । अत्र सहस्र + इन् → सहस्रिन् इति प्रातिपदिकम् ।\n\nविशेषः - <<अत इनिठनौ>> [[5।2।115]] अनेन सूत्रेण सर्वेभ्यः अदन्तशब्देभ्यः मतुबर्थयोः 'इनि' तथा 'ठन्' एतौ प्रत्ययौ भवतः । अस्यां स्थितौ सहस्र-शब्दात् अस्मिन् सूत्रे विशिष्टरूपेण 'इनि' प्रत्ययविधानम् 'ठन्'प्रत्ययस्य बाधनार्थमस्ति । अतः सहस्र-शब्दात् मतुबर्थयोः केवलम् इनि-प्रत्ययः भवति, ठन् न । तथा च, 'तपस्' शब्दवत् 'सहस्र' शब्दस्य विषये अपि अग्रिमसूत्रे पाठितः अण्-प्रत्ययः अपि भवत्येव । \n\nविशेषः - \n1. 'विनि' तथा 'इनि' उभयत्र नकारोत्तरः इकारः 'नकारस्य इत्संज्ञा मा भूत्', इति ज्ञापयितुम् स्थापितः अस्ति । \n2. विनि-प्रत्ययान्तशब्दाः तथा च इनि-प्रत्ययान्तशब्दाः स्त्रीत्वे विवक्षिते <<ऋन्नेभ्यो ङीप्>> [[4।1।5]] इत्यनेन ङीप्-प्रत्ययं स्वीकुर्वन्ति । यथा - तपस्विनी, सहस्रिणी ।\n",
    "sk": " विनीन्योरिकारो नकारपरित्राणार्थः । तपस्वी । सहस्री । असन्तत्वाददन्तत्वाच्च सिद्धे पुनर्वचनमणा बाधा माभूदिति । सहस्रात्तु ठनोऽपि बाधनार्थम् ॥ ",
    "lsk": "",
    "balamanorama": "<<तपःसहस्राभ्यां विनीनी>> - तपः सहरुआआभ्यां । विनिश्च इनिश्चेति द्वन्द्वः । 'मत्वर्थे' इति शेषः । यथासंख्यमन्वयः । विनिप्रत्यये इनि प्रत्यये च नकारादिकारौ उच्चारणार्थौ । ननु नकारयोरित्संज्ञा कुतो न स्यात् । नच प्रयोजनाऽभावः, नित्स्वरस्यैव फलत्वादित्यत आह — नकारपरित्राणार्थ इति । तथा च उपदेशे अन्त्यत्वाऽभावान्नेत्संज्ञेचि भावः । यद्यपिअस्मायामेधे॑त्यसन्तत्वादेव तपःशब्दाद्विन्सिद्धः, सहरुआशब्दात्तु 'अत इनिठनौ' इत्येवेन्सिद्धस्ततथापि विशिष्य उत्तरसूत्रविहितेन अणा असन्ताऽदन्तलक्षणयोर्विनीन्योः सामान्यलिगितयोर्बाधो मा भूदिति विशिष्येह तपःसहरुआशब्दाभ्यां तयोर्विधानम् । सहरुआशब्दात्तु अदन्तलक्षणठनोऽपि बाधनार्थमिह इन्विधानम् । एतत्समाधानं क्वचिन्मूलपुस्तकेषु दृश्यते ।",
    "tattvabodhini": "<<तपःसहस्राभ्यां विनीनी>> - तपस्वी । सहरुआईति ।असन्तत्वाददन्तत्वाच्च सिद्धे पुनर्वचनमणा बाधा माभूदिति । सहरुआआत्तु ठनोऽपि बादनार्थम् । एतच्च समाधानं मूलपुस्तकेष्वपि क्वचिद्दृश्यते ।",
    "padamanjari": " विनीन्योरिकारः - नकारस्येत्संज्ञा मा भूदिति। केचितु विनीनावितीकाराकारौ पठन्ति, नकारान्तपाठे त्वित्संज्ञा प्राप्नोति। प्रत्ययार्थयोस्त्वित्यादि। यथा त्वनिष्यमाणमपि यथासंख्यं न भवति तथा पूर्वमेवोक्तम्। असन्तत्वादित्यादि। तपः शब्दाद् ठस्मायामेधाऽ इत्यादिना विनिप्रत्यये सिद्धे सहस्रशब्दादपि ठत इनिठनौऽ इतीनिप्रत्यये सिद्धे, यत्पुनरिदं विधानं तद्वक्ष्यमाणेनाणा बाधा मा भूदित्येवमर्थम्। अणेति। हेतौ तृतीया। कर्तरि तु कृद्योगलक्षणा षष्ठी न प्राप्नोति, उभयप्राप्तौ कर्मण्येवेति नियमात् तृतीया भविष्यति, विनीन्योर्बाधा मा भूदिति कर्मणोऽपि गम्यमानत्वात्, यथा-ठ् येनादर्शनमिच्छतिऽ इति ? नैतदस्ति, अकाकारयोः प्रयोगे नियमस्य प्रतिषेधात्, तस्माद्धेतावेव तृतीया। घञ्न्तो वा बाधशब्दः पठनीयः। सहस्रशब्दादट्ठनपि बाध्यत इति। बाधा तु ठन इनणोः प्रतिपदविधानात् ॥",
    "kashika": "तपःसहस्रशब्दाभ्यां विनि इनि इत्येतौ प्रत्ययौ भवतः मत्वर्थे। प्रत्ययार्थयोस् तु यथासङ्ख्यं सर्वत्र एव अस्मिन् प्रकरणे निस्यते। तपो ऽस्य अस्मिन् वा विद्यते तपस्वी। सहस्री। असन्तत्वाददन्तत्वाच् च सिद्धे प्रत्यये पुनर् वचनमणा वक्ष्यमाणेन बाधा मा भूतिति। सहस्रात् तु ठनपि बाध्यते।",
    "kashika_nyaas": "   अत्र सूत्रे द्वे प्रकृती उपात्ते, प्रत्ययार्थावपि द्वावेव प्रकृतावनुवर्तेते। तथा च <<वत्सांसाभ्यां कामबले>> [[5|2|98]]  `सिकताशर्कराब्याञ्च`  [[5|2|103]]  इत्येवमादिष्वपि केषुचिद्योगेषु यथासंख्येन भवितव्यमिति यो मन्यते, तं प्रत्याह - `प्रत्ययार्थयोस्तु` इति। कस्मात्? पुनरिष्यमाणमपि न भवति? <<वत्सांसाभ्यां कामबले>> [[5|2|98]]  इत्यत्रांशशब्दस्य परनिपाताल्लक्षमव्यभिचारचिह्यात्। अंसशब्दस्य हि `अजाद्यदन्तम्`  [[2|2|33]]  इति पूर्वनिपाते बलशब्दस्यापि `लध्वक्षरं पूर्वं निपतति` (वा। 108) इत्यस्मिन्? प्राप्ते योऽयं परनिपातः स लक्षणान्तरनिरपेक्षतां दर्शयन्निह मतुप्प्रकारणे यथासंख्यं लक्षणस्य व्यभिचारयति। तेन प्रत्ययर्थयोः सर्वत्र मतुप्प्रकरणे यथासंख्यं न भवति। प्रकरण इत्येतत्? कुतः? प्रकरणापेक्षत्वाल्लक्षणव्यभिचारचिह्नस्य। एतदपि कुतः? व्याख्यानात्। द्वयोर्लक्षणव्यभिचारचिह्नयोरुपादानाद्वा योगापेक्षतायां त्वन्यतरस्यैवोपादानं कुर्यात्। `असन्तत्वात्` इति। तपःशब्दादसन्तत्वात्? `अस्मायामेषारुआजो विनिः`  [[5|2|120]]  इत्येवमादिना विनिप्रत्यये सिद्धे सहरुआशब्दाच्चाकारान्तत्वात् `अकत इनिठनौ`  [[5|2|114]]  इतीनिप्रत्यये सिद्धे, पुनरिवं विधानं वक्ष्यमाणेनाणा बाधा मा भूदित्येवमर्थम्। `सहरुआआत्तु` इत्यादि। <<अत इनिठनौ>> [[5|2|115]]  इति ठन्नपि प्राप्नोति, सोऽपि बाध्यते। एतन सहरुआशब्दात्? ठनो बाधानमिति पुनर्वचनमिति दर्शयति॥",
    "sae": "",
    "mahabhashyam": " तपः सहस्राभ्यां विनीनी (2120) ",
    "pradeep": "",
    "video": ""
}