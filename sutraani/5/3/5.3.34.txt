{
    "i": "53034",
    "an": "दिक्‌शब्देभ्यः$53027##सप्तमी-पञ्चमी-प्रथमाभ्यः$53027##दिग्-देश-कालेषु$53027##अस्तातिः$53027",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "उत्तर-अधर-दक्षिणात् सप्तमी-पञ्चमी-प्रथमाभ्यः दिग्-देश-कालेषु आतिः",
    "sa": "'उत्तर', 'अधर' तथा 'दक्षिण' एते शब्दाः यदा 'दिशा', 'स्थान' उत 'काल' एतेषु अर्थषु प्रयुज्यन्ते, तदा तेषाम् सप्तम्यन्तेभ्यः, पञ्चम्यन्तेभ्यः तथा च प्रथमान्तेभ्यः रूपेभ्यः 'आति' इति प्रत्ययः स्वार्थे विधीयते ।",
    "sd": "'दिशा', 'देश', तथा 'काल' इत्येतेषु अर्थेषु प्रयुज्यमाणेभ्यः दिशावाचिभ्यः शब्देभ्यः <<दिक्‌शब्देभ्यः सप्तमीपञ्चमीप्रथमाभ्यो दिग्देशकालेष्वस्तातिः>> [[5|3|27]] इत्यनेन सप्तम्यन्तात्, पञ्चम्यन्तात्, प्रथमान्तात् च स्वार्थे औत्सर्गिकरूपेण 'अस्ताति' प्रत्यये प्राप्ते तस्य अपवादस्वरूपेण 'उत्तर', 'अधर' तथा 'दक्षिण' एतेभ्यः शब्देभ्यः वर्तमानसूत्रेण 'आति' प्रत्ययः विधीयते । अस्मिन् प्रत्यये तकारोत्तरः इकारः उच्चारणार्थः अस्ति, अतः तस्य लोपः भवति । यथा -\n\n1. उत्तरस्याम् दिशि / उत्तरस्मिन्  देशे / उत्तरस्मिन् काले /  उत्तरस्याः दिशः / उत्तरस्मात् देशात् / उत्तरस्मात् कालात् / उत्तरा दिक् / उत्तरः देशः / उत्तरः कालः   \n= उत्तर + आति  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n--> उत्तर + आत् \n--> उत्तर् + आत् [<<यस्येति च>> [[6।4।148]] इति अकारलोपः]\n--> उत्तरात्\n\n2. अधरस्याम् दिशि / अधरस्मिन्  देशे / अधरस्मिन् काले /  अधरस्याः दिशः / अधरस्मात् देशात् / अधरस्मात् कालात् / अधरा दिक् / अधरः देशः / अधरः कालः   \n= अधर + आति  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n--> अधर + आत् \n--> अधर्  + आत् [<<यस्येति च>> [[6।4।148]] इति अकारलोपः]\n--> अधरात् \n \n3. दक्षिणस्याम्  दिशि / दक्षिणे देशे / दक्षिणस्याः दिशः / दक्षिणात् देशात् / दक्षिणा दिक् / दक्षिणः देशः \n= दक्षिण + आति  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n--> दक्षिण + आत् \n--> दक्षिण्   + आत् [<<यस्येति च>> [[6।4।148]] इति अकारलोपः]\n--> दक्षिणात्  \n\nविशेषः - 'दक्षिण' शब्दः 'काल' अस्मिन् अर्थे न प्रयुज्यते, अतः तस्य उदाहरणानि न लभन्ते । \n\nअनेन प्रकारेण 'उत्तरात्', 'अधरात्', 'दक्षिणात्' एते शब्दाः सिद्ध्यन्ति । एतेषाम् अव्ययसंज्ञा भवति । \n\nज्ञातव्यम् - \n1. अत्र प्राप्ताः 'उत्तरात्', 'अधरात्', 'दक्षिणात्' - एते शब्दाः <<तद्धितश्चासर्वविभक्तिः>> [[1।1।38]] इत्यनेन अव्ययसंज्ञकाः भवन्ति । यद्यपि एते 'पञ्चम्यन्त'रूपवत् दृश्यन्ते, तथापि एते भिन्नाः शब्दाः इति ज्ञेयम् । यथा - 'दक्षिणात् वसति', 'दक्षिणात् दिक्', 'दक्षिणात् आगतः' - एते त्रयः अपि प्रयोगाः साधवः एव ।\n\n2. <<दक्षिणोत्तराभ्यामतसुच्>> [[5।3।28]] इत्यनेन 'दक्षिण' तथा 'उत्तर' एताभ्याम् शब्दाभ्याम् 'अतसुच्' इति प्रत्ययः अपि अस्मिन्नेव सन्दर्भे    उक्तः अस्ति । ",
    "skn": "1983",
    "mskn": "2111",
    "sskn": "0",
    "lskn": "0",
    "plskn": "0",
    "lpn": "0",
    "sk": " उत्तरात् । अधरात् । दक्षिणात् ॥",
    "lsk": "",
    "balamanorama": "<<उत्तराधरदक्षिणादातिः>> - उत्तराधर । आतिप्रत्यये इकार उच्चारणार्थः । अस्तातेरपवादः । ",
    "tattvabodhini": "",
    "padamanjari": " आतिप्रत्ययो भवतीति। दक्षिणोतराभ्यामतसुजपि भवति, अधरशब्दादस्तातिरपि; ठस्ताति चऽ इत्यधरशब्दस्याधादेशविधानाल्लिङ्गात्। अत्र चोतरादीनां सप्तम्यादीनां च साम्ये सत्यपि पूर्ववद्यथासंख्याभावः। अस्तादिस्तूतरादीनां न सम्भवति, दक्षिणशब्दस्य काले वृत्यसम्भवात् ॥",
    "kashika": "उत्तराधरदक्षिणशब्देभ्यः आतिः प्रत्ययो भवति अस्तातेरर्थे। उत्तरस्यां दिशि वसति उत्तराद् वसति। उत्तरादागतः। उत्तराद् रमणीयम्। अधराद् वसति। अधरादागतः। अधराद् रमणीयम्। दक्षिणाद् वसति। दक्षिणादागतः। दक्षिणाद् रमणीयम्।",
    "kashika_nyaas": "   उत्तरदक्षिणाभ्यां `दक्षिणोत्तराभ्यामतसुच्`  [[5|3|28]]  `एनबन्यतरस्यामदूरेऽपञ्चम्याः`  [[5|3|35]] , `दक्षिणादाच्`  [[5|3|36]] , `आहि च दूरे`  [[5|3|37]] , `उत्तराच्च`  [[5|3|38]]  इत्येभिर्योगैरतसुजादिषु प्राप्तेष्वधरादप्यस्तातावातिर्विधीयते, तस्यास्तातिर्बाध्यत एव। अतसुजादयस्तु वचनात्पक्षे भवन्त्येव। अत्र च यद्यप्युत्तरादीनां सप्तम्यादीनां च विभक्तीनां दिगादीनां चोपाधीनां त्रित्वम्, तथापि यथासंख्यं न भवति। कुतः? तदर्थस्य स्वरितत्वस्याप्रतिज्ञानात्। लध्वक्षरस्याधरशब्दस्यापूर्वनिपाताल्लक्षणव्यभिचारचिह्नाद्वाऽस्य लक्षणान्तरनिरपेक्षतां दर्शयन्? यथासंख्यलक्षणमिह नापेक्ष्यत इति सूचयति। तेन विभक्तिभिस्तावद्यथासंख्यं न भवति। उपाधिभिस्तु दक्षिणशब्दस्य काले वृत्त्यसम्भवाच्च॥",
    "sae": "",
    "mahabhashyam": "",
    "pradeep": "",
    "video": ""
}