{
    "i": "53007",
    "an": "किं-सर्वनाम-बहुभ्यः$53002##अद्‍व्यादिभ्यः$53002",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्दिशो विभक्तिः$5$3$1##किंसर्वनामबहुभ्योऽद्व्यादिभ्यः$5$3$2##वा$4$1$82",
    "ss": "पञ्चम्याः किम्-सर्वनामबहुभ्यः अद्व्यादिभ्यः तसिल् ",
    "sa": "सर्वादिगणे विद्यमानेभ्यः 'सर्व' इत्यस्मात् आरभ्य 'एक' इति यावत् शब्देभ्यः, 'बहु' शब्दात्  तथा च 'किम्' शब्दात् पञ्चम्यन्तात्  'तसिल्' प्रत्ययः भवति । ",
    "sd": "अनेन सूत्रेण 'तसिल्' इति विभक्तिसंज्ञकः प्रत्ययः पाठ्यते । अस्मिन् प्रत्यये सकारोत्तरः इकारः उच्चारणार्थः अस्ति, लकारश्च इत्संज्ञकः अस्ति । द्वयोः अपि प्रक्रियायाः प्रारम्भे लोपः भवति, अतः 'तस्' इत्येव प्रयोगे दृश्यते ।       \n\n<<किंसर्वनामबहुभ्योऽद्व्यादिभ्यः>> [[5।3।2]] इत्यनेन भिन्नेभ्यः  शब्देभ्यः विभक्तिसंज्ञकाः तद्धितप्रत्ययाः उच्यन्ते । वर्तमानसूत्रेण उक्तः 'तसिल्' प्रत्ययः अपि विभक्तिसंज्ञकः एव अस्ति, अतः अयम् प्रत्ययः अपि एतेभ्यः सर्वेभ्यः शब्देभ्यः विधीयते । कानिचन उदाहरणानि पश्यामः -\n \n1) कस्मात् इत्येव\n= कस्मात् + तसिल् ['कस्मात्' शब्दात् स्वार्थे प्रत्ययविधानम्]\n→ किम् + तस् [<<कृत्तद्धितसमासाश्च>> [[1।2।46]] इति प्रातिपदिकसंज्ञा, <<सुपो धातुप्रातिपदिकयोः>> [[2।4।71]] इति पञ्चमीप्रत्ययस्य लुक्]\n→ कु + तस् [<<किमः कः>> [[7।2।103]] इत्यनेन विभक्तिसंज्ञके प्रत्यये परे 'किम्' इत्यस्य 'क' इति आदेशे प्राप्ते तं बाधित्वा तकारादौ प्रत्यये परे  <<कु तिहोः>> [[7।2।104]] इति 'कु' आदेशः ]\n→ कुतः [<<ससजुषो रुँः>> [[8।2।66]] इति रुँत्वम् । <<खरवसानयोर्विसर्जनीयः>> [[8।3।15]] इति विसर्गः]\n\n2) अमुष्मात् इत्येव\n= अमुष्मात् + तसिल् ['अस्मात्' शब्दात् स्वार्थे प्रत्ययविधानम्]\n→ अदस् + तस्  [<<कृत्तद्धितसमासाश्च>> [[1।2।46]] इति प्रातिपदिकसंज्ञा, <<सुपो धातुप्रातिपदिकयोः>> [[2।4।71]] इति पञ्चमीप्रत्ययस्य लुक्]\n→ अदस् + तरुँ [<<ससजुषोः रुँः>> [[8।2।66]] इति रुँत्वम्]   \n→ अमु + तरुँ [<< अदसोऽसेर्दादु दो मः>> [[8।2।80]] इति 'अदस्' इत्यस्य अमु' आदेशः ।]\n→ अमुतः [<<खरवसानयोर्विसर्जनीयः>> [[8।3।15]] इति विसर्गः]\n\n3) यस्मात् इत्येव\n= यस्मात् + तसिल् ['यस्मात्' शब्दात् स्वार्थे प्रत्ययविधानम्]\n→ यद्  + तस्  [<<कृत्तद्धितसमासाश्च>> [[1।2।46]] इति प्रातिपदिकसंज्ञा, <<सुपो धातुप्रातिपदिकयोः>> [[2।4।71]] इति पञ्चमीप्रत्ययस्य लुक्]\n→ य + तस् [<<त्यदादीनामः>> [[7।2।102]] इति दकारस्य अकारादेशः । <<अतो गुणे>> [[6।1।97]] इति पररूप-एकादेशः ]\n→ यतः [<<ससजुषो रुँः>> [[8।2।66]] इति रुँत्वम् । <<खरवसानयोर्विसर्जनीयः>> [[8।3।15]] इति विसर्गः]\n   \n4) अस्मात् इत्येव\n= अस्मात् + तसिल् ['अस्मात्' शब्दात् स्वार्थे प्रत्ययविधानम्]\n→ इदम् + तस् [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति पञ्चमीप्रत्ययस्य लुक्]\n→ इ + तस् [<<इदम इश्>> [[5|3|3]] इति 'इदम्' इत्यस्य 'इ' आदेशः ।]\n→ इतः [<<ससजुषो रुँः>> [[8|2|66]] इति रुँत्वम् । <<खरवसानयोर्विसर्जनीयः>> [[8|3|15]] इति विसर्गः]\n   \nएवमेव 'बहुतः', 'सर्वतः', 'विश्वतः', 'उभयतः', 'ततः', 'अन्यतः', 'पूर्वतः', 'एकतः' - आदयः शब्दाः सिद्ध्यन्ति । एते सर्वे <<तद्धितश्चासर्वविभक्तिः>> [[1।1।38]] इत्यनेन अव्ययसंज्ञां अपि स्वीकुर्वन्ति । \n\nविशेषः - \n1. अनेन सूत्रेण पञ्चमीविभक्त्यन्तात् प्रत्ययः उच्यते, न हि 'पञ्चमीसमर्थात्' इति स्मर्तव्यम् । अत्र समर्थाधिकारः न प्रचलति, अतः अत्र स्वार्थे एव प्रत्ययविधानम् क्रियते, सामर्थ्यम् नापेक्षते ।\n\n2. तसिल्-प्रत्यये परे <<तसिलादिषु आकृत्वसुचः>> [[6।3।35]] इत्यनेन स्त्रीवाचिनः अङ्गस्य पुंवद्भावः भवति । \nयथा - बह्व्याः इत्येव\n= बह्वी + तसिल्\n→ बहु + तसिल् [पुंवद्वावः]\n→ बहुतः ।      \n",
    "skn": "1953",
    "mskn": "2080",
    "sskn": "0",
    "lskn": "1193",
    "plskn": "235",
    "lpn": "1501",
    "sk": " पञ्चम्यन्तेभ्यः किमादिभ्यस्तसिल् स्याद्वा ॥",
    "lsk": "पञ्चम्यन्तेभ्यः किमादिभ्यस्तसिल् वा स्यात्॥",
    "balamanorama": "<<पञ्चम्यास्तसिल्>> - तदेव तसिलादिप्रत्ययेषु प्राग्दिशीयेषु परेषु कतिपयान् आदेशान्विधाय तसिलादिप्रत्ययान्वक्तुमुपक्रमते — पञ्चम्यास्तसिल् । किमादिभ्य इति किंसर्वनामबहुभ्य इत्यर्थः । वा स्यादिति ।समर्थाना॑मित्यतो वाग्रहणस्याऽनुवृत्तेरिति भावः । ",
    "tattvabodhini": "",
    "padamanjari": " तसिल्प्रत्ययो भवतीति। यदि पुनः ठ्पञ्चम्याःऽ ठ्सप्तम्याःऽ इति षष्ठ।लश्रयेण पञ्चम्यादीनां तसिलादय आदेशा विज्ञायेरन्, सुब्लुक्स्वरगुणदीर्घत्वैत्वौत्वस्मायादिविधिप्रतिषेधः। सुब्लुक् - ठव्ययात्यप्ऽ, ततस्त्यः, तत्रत्यः, ठ्सुपो धातुप्रातिपदिकयोःऽ इति तसित्रलोर्लुक् प्राप्नोति। स्वरः - तदा, यदा, ठनुदातौ सुप्पितौऽ इत्यनुदातत्वं प्राप्नोति। गुणः - कुतः, ठ्घेङितिऽ इति गुणः प्राप्नोति। दीर्घत्वम् - तर्हि, ठतो दीर्गो यञिऽ, ठ्सुपि चऽ इति दीर्घत्वं प्राप्नोति। एत्वम् - तर्हि, ठतो दीर्घो यञिऽ,ठ्सुपि चऽ इति दीर्घत्वं प्राप्नोति। एत्वम् - तेषु, तत्र, ठ्बहुवचने झल्येत्ऽ प्राप्नोति। औत्वम्-कस्मिन्, कुत्र, ठौत्ऽ ठच्च घेःऽ इत्यौत्वं प्राप्नोति। स्मायादितस्मात्, तस्मिन्, तत्र, ठ्ङसिड्योः स्मात्स्मिनौऽ इति स्मात्स्मिनौ प्राप्नुतः। तस्मात् ठ्पञ्चम्याः सप्तम्या इति पञ्चमी, तसिलादयश्च प्रत्ययाःऽ इति युक्तम्। अत एव ठितराभ्यःऽ इति पञ्चमीनिर्द्देशः; इतरथा ठितरासाम्ऽ इति वक्तव्यं स्यात्। यदि तर्हि तसिलादयः प्रत्ययाः, नादेशाः, ठ्तसेश्चऽ इति तस्यतेर्धातोरपि दोषः; ठ्प्रतियोगे पञ्चम्यास्तसिःऽ, ठपादाने चाहीयरुहोःऽ इत्यत्रअप्यदेशत्वात्पञ्चम्यादेशस्य तसेस्तसिलादेशविदानात् ? प्रत्ययपक्षेऽपि न दोषः; तसेरितीकारो विवक्षितः, तेन धातोर्न भविष्यति ॥",
    "kashika": "पञ्चम्यन्तेभ्यः किंसर्वनामबहुभ्यः तसिल् प्रत्ययो भवति। कुतः। यतः। ततः। बहुतः।",
    "kashika_nyaas": "   `तसिल प्रत्ययो भवति` इति। आदेशा एवामी तसिलादयः पञ्चम्यादीनां स्थाने कस्मात्र क्रियन्ते, एवं हि विभक्तितसंज्ञा न कत्र्तव्या भवति? अशक्या एत आदेशाः कर्तुम्; आदेशत्वे ह्रेषामव्यायात्? त्यपि  [[4|2|103]]  - ततस्त्यः, यतस्त्य इत्यत्र `सुपो धातुप्रातिपदिकयोः`  [[2|4|71]]  इति लुक्। लभन्ते हि स्थानिवद्भावेन सुबादेशाः सुबाश्रयं कार्यम्। तत इति, `अनुदात्तौ सुप्पितौ`  [[3|1|4]]  इत्यनुदात्तः। कुत इति, `धेङिति`  [[7|3|111]]  इति गुणः। एतर्हीति, `सुपि च`  [[7|3|102]]  इति दीर्घः। तत्रेति, `बहुवचनेझल्येत्?  [[7|3|103]]  इत्येत्वम्। कुत्रेति, `अच्च घेः`  [[7|3|118]]  इत्यौत्त्वम्। ततः, तत्रेति, `ङसिङ्योः स्मात्स्मिनौ`  [[7|1|15]]  इति स्मात्स्मिनौ। तस्मान्नादेशा अमी क्रियन्ते। यद्येवम्, `तसु उपक्षये` (धा। पा। 1212) इत्यस्मात्? तस्यन्नित्यत्र धातुरूपस्य पञ्चम्याः परस्य `तसेश्च`  [[5|3|8]]  इति तसिलादेशः प्राप्नोति? नैष दोषः; स्वार्थिकविज्ञानान्न भविष्यति। स्वार्थिका ह्रेते तसिलादयः, तन्मध्ये तसिलादेशो विधीयमानस्तथा विज्ञायते यथा स्वार्थे क्रियामाणः, स्वार्थिकत्वं नातिक्रामति। `अपादाने चाहीयरूहोः`  [[5|4|45]]  इत्यनेन विहितस्तस्य स्व#आर्थिकस्य साथाने भवंस्तसिलपि स्वार्थिक एव भवति। धातुस्तु प्रातिपदिकादर्थान्तरे वर्तत इति तदादेशो भवंस्तसिल्? स्वार्थिको न भवति॥",
    "sae": "",
    "mahabhashyam": " पञ्ञ्चम्यास्तसिल् (2165) ",
    "pradeep": "",
    "video": ""
}
