{
    "i": "53015",
    "an": "सप्तम्याः$53010##किं-सर्वनाम-बहुभ्यः$53002##अद्‍व्यादिभ्यः$53002",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्दिशो विभक्तिः$5$3$1##किंसर्वनामबहुभ्योऽद्व्यादिभ्यः$5$3$2##वा$4$1$82",
    "ss": "सप्तम्याः सर्व-एक-अन्य-किम्-यत्-तदः काले दा",
    "sa": "'सर्व', 'एक', 'अन्य', 'किम्', 'यत्' तद्' एतेषाम् सप्तमीविभक्त्यन्तात् 'काले' अभिधेये 'दा' इति प्रत्ययः स्वार्थे विधीयते । ",
    "sd": "अनेन सूत्रेण 'दा' इति विभक्तिसंज्ञकः शब्दः पाठ्यते ।  कालस्य विशेषणरूपेण प्रयुज्यमानात्  'सर्व', 'एकः, 'अन्य', 'किम्', 'यत्' तद्' एतेषाम् सप्तमीविभक्त्यन्तरूपात् <<सप्तम्यास्त्रल्>> [[5।3।10]] इत्यनेन औत्सर्गिकरूपेण त्रल्-प्रत्यये प्राप्ते तं बाधित्वा 'दा' प्रत्ययः अनेन सूत्रेण  स्वार्थे विधीयते । क्रमेण पश्यामः - \n\n1. सर्वस्मिन् काले इत्येव \n= सर्वस्मिन् + दा\n→ सर्व + दा  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n→ सर्वदा, सदा [<<सर्वस्य सोऽन्यतरस्यां दि>> [[5।3।6]] इति विकल्पेन 'स' आदेशः]\n\n2. एकस्मिन् काले \n= एकस्मिन् + दा\n→  एक + दा  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n→ एकदा\n\n3. अन्यस्मिन् काले \n= अन्यस्मिन्  + दा  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n→ अन्यदा \n \n4. कस्मिन् काले\n= कस्मिन् + दा\n→ किम् + दा  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n→ क + दा [<<किमः कः>> [[7।2।103]] इति 'किम्' इत्यस्य 'क' आदेशः।]\n→  कदा\n\n5. यस्मिन् काले\n→ यस्मिन्  + दा\n→ यद् + दा  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n→ यअ + दा [<<त्यदादीनामः>>  [[7।2।102]] इति दकारस्य अकारादेशः]\n→ य + दा [<<अतो गुणे>> [[6।1।97]] इति गुण-एकादेशः]\n→ यदा\n\n5. तस्मिन् काले\n→ तस्मिन्  + दा\n→ तद् + दा  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n→ तअ + दा [<<त्यदादीनामः>>  [[7।2।102]] इति दकारस्य अकारादेशः]\n→ त + दा [<<अतो गुणे>> [[6।1।97]] इति गुण-एकादेशः]\n→ यदा\n\nअनेन प्रकारेण 'सर्वदा', 'एकदा', 'अन्यदा', 'यदा', 'तदा' - एते शब्दाः अनेन सूत्रेण सिद्ध्यन्ति । एते सर्वे शब्दाः <<तद्धितश्चासर्वविभक्तिः>> [[1।2।38]] इत्यनेन अव्ययसंज्ञकाः भवन्ति ।\n\nज्ञातव्यम् - अस्मिन् सूत्रे प्रयुक्तः 'काले' इति शब्दः प्रत्ययार्थम् न बोधयति, अपि तु प्रकृतेः विशेष्यम्  ज्ञापयति । इत्युक्ते, 'काले' इति 'सर्वस्मिन् / एकस्मिन् / यस्मिन्' इत्येतेषाम् विशेष्यम्। प्रत्ययः अपि 'यस्मिन् काले' इत्यस्मिन्नेव अर्थे (= स्वार्थे) भवति ।\n",
    "sk": " सप्तम्यन्तेभ्य एभ्यः कालार्थेभ्यः स्वार्थे दा स्यात् । सर्वस्मिन्काले सदा । सर्वदा । एकदा । अन्यदा । कदा । यदा । तदा काले किम् । सर्वत्र देशे ॥",
    "lsk": "सप्तम्यन्तेभ्यः कालार्थेभ्यः स्वार्थे दा स्यात्॥",
    "balamanorama": "<<सर्वैकान्यकिंयत्तदः काले दा>> - सर्वैकान्य । सप्तम्यन्तेभ्य इति । 'सर्वादिभ्य' इति शेषः । 'सप्तम्या' इत्येवानुवर्तते, व्याख्यानादिति भावः । सदा सर्वदेति ।सर्वस्य सोऽन्यतरस्यां दी॑ति सभावविकल्पः । कदेति । किंशब्दाद्दाप्रत्यये सति तस्य 'किमः कः' इति कादेशः । ",
    "tattvabodhini": "",
    "padamanjari": " सप्तम्या इति वर्तत इति। स्वरितत्वात्। न त्वितराभ्य इति। विपर्ययात् ॥",
    "kashika": "सप्तम्याः इति वर्तते, न तु इतराभ्यः इति। सर्वादिभ्यः प्रातिपदिकेभ्यो दा प्रत्ययो भवति। त्रलो ऽपवादः। सर्वस्मिन् काले सर्वदा। एकदा। अन्यदा। कदा। यदा। तदा। काले इति किम्? सर्वत्र देशे।",
    "kashika_nyaas": "   `सप्तम्या इत्यनुवर्तते` इति। तस्याः स्वरितत्वात्। `न त्वितराभ्यः` इति। तद्विफर्ययात्। `त्रलादेरपवादः` इति। यतासम्भवम्। तत्र किंशब्दात्? `किमोऽत्`  [[5|3|12]]  इति प्राप्तस्यात्प्रत्ययस्यापवादः। केषाञ्चिन्मतेन तरलोऽपि। तच्छब्दादपि `तयोदर्दाहिलौ च च्छन्दसि`  [[5|3|20]]  इति। शेषेभ्यस्तु त्रलः। `कदा` इति। किमः कादेशः॥",
    "sae": "",
    "mahabhashyam": "",
    "pradeep": "",
    "video": ""
}