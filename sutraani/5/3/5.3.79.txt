{
    "i": "53079",
    "an": "तद्युक्तात्$53077##बह्वचः$53078##ठच्$53078##नीतौ$53077##अनुकम्पायाम्$53076##मनुष्यनाम्नः$53078",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्रागिवात्कः$5$3$70##वा$4$1$82",
    "ss": "अनुकम्पायाम् नीतौ तद्युक्तात् बह्वचः मनुष्यनाम्नः घन्-इलचौ वा ",
    "sa": "अनुकम्पायाम् गम्यमानायामनुकम्पायाः कर्मपदम्,  तथा च नीतिपूर्वक-अनुकम्पायाम् गम्यमानायामनुकम्पायाः साधनम्  - एतेषु किञ्चन यदि मनुष्यस्य नाम तथा च बह्वच् अस्ति, तर्हि तस्मात् स्वार्थे विकल्पेन घन् तथा इलच्-प्रत्ययौ भवतः ।",
    "sd": "<<अनुकम्पायाम्>> [[5|3|76]] इत्यनेन सूत्रेण अनुकम्पायाम् गम्यमानायाम् तस्य कर्मपदात् प्रातिपदिकात् स्वार्थे 'क' प्रत्ययविधानम् भवति । <<नीतौ च तद्युक्तात्‌>> [[5|3|77]] इत्यनेन अनुकम्पायाम् गम्यमानायाम् 'नीतिमनुसृत्य प्रयुक्तम् यत् साधनम्', तस्मात् स्वार्थे 'क'प्रत्ययः विधीयते । यदि उभयत्र विहितम् प्रातिपदिकम् बह्वच् अस्ति (इत्युक्ते तस्मिन् प्रातिपदिके त्रयः वा अधिकाः स्वराः सन्ति), तथा च तेन प्रातिपदिकेन मनुष्यस्य नाम्नः निर्देशः क्रियते, तर्हि तस्मात् प्रातिपदिकात् एतयोः द्वयोः एव सन्दर्भयोः <<बह्वचो मनुष्यनाम्नष्ठज्वा>> [[5।3।78]] इत्यनेन  ठच्-प्रत्ययः विकल्पेन विधीयते । पक्षे वर्तमानसूत्रेण  'घन्' तथा 'इलच्' एतौ प्रत्ययौ अपि विकल्पेन विधीयेते ।\n\nकानिचन उदाहरणानि पश्यामः - \n\n1. कश्चन देवदत्तः यज्ञदत्तम् प्रति अनुकम्पां प्रदर्शयति - इति चिन्तयामः  । अत्र अनुकम्पायाः कर्मपदम् 'यज्ञदत्त' इति अस्ति । अत्र 'यज्ञदत्त' इति मनुष्यस्य नाम अस्ति, तथा च अस्मिन् शब्दे चत्वारः स्वराः विद्यन्ते, अतः अयम् 'बह्वच्' शब्दः अपि अस्ति । अतः अस्मात् शब्दात् वर्तमानसूत्रेण स्वार्थे 'घन्' तथा 'इलच्' एतौ प्रत्ययौ भवतः ।\nघन् -प्रत्यये परे प्रकिया एतादृशी जायते -\nयज्ञदत्त + घन् \n→ यज्ञदत्त + घ [नकारस्य इत्संज्ञा, लोपः]\n→ यज्ञदत्त + इय [<<आयनेयीनीयियः फढखच्छघां प्रत्ययादीनाम्>> [[7।1।2]] इत्यनेन इय-आदेशः]\n→ यज्ञ + इय [<<ठाजादावूर्ध्वं द्वितीयादचः>> [[5।3।83]] इत्यनेन अजादिप्रत्यये परे  अङ्गे विद्यमानात् द्वितीयात् अच्-वर्णात् अग्रे विद्यमानस्य खण्डस्य लोपः भवति]    \n→ यज्ञ्  + इय [<<यस्येति च>> [[6।4।148]] इति अकारलोपः]\n→ यज्ञिय\n\nइलच्-प्रत्यये परे प्रक्रिया एतादृशी जायते -\nयज्ञदत्त  + इलच्\n→ यज्ञदत्त + इल [चकारस्य इत्संज्ञा, लोपः]      \n→ यज्ञ + इलच्  [<<ठाजादावूर्ध्वं द्वितीयादचः>> [[5।3।83]] इत्यनेन अजादिप्रत्यये परे अङ्गे विद्यमानात् द्वितीयात् अच्-वर्णात् अग्रे विद्यमानस्य खण्डस्य लोपः भवति]\n→ यज्ञ् + इल [<<यस्येति च>> [[6।4।148]] इति अकारलोपः]\n→ यज्ञिल \nअनेन प्रकारेण 'अनुकम्पितः यज्ञदत्तः' इत्यस्मिन् अर्थे 'यज्ञिय' तथा 'यज्ञिल' एतौ शब्दौ सिद्ध्यतः ।  एवमेव 'अनुकम्पितः देवदत्तः = देवियः / देविलः', 'अनुकम्पितः समीहनः = समियः / समिलः' , 'अनुकम्पितः वायुदत्तः =  वायवियः, वायविलः'  एतादृशाः शब्दाः सिद्ध्यन्ति । \n\n2. कश्चन देवदत्तः यज्ञदत्तं प्रति अनुकम्पां दर्शयित्वा तस्मै 'वायुदत्तः' नाम कश्चन दासः (servant) ददाति - इति चिन्तयामः । अत्र अनुकम्पायाः साधनम् 'वायुदत्त' इति मनुष्यः अस्ति, तथा च अस्मिन् शब्दे चत्वारः अच्-वर्णाः सन्ति अतः अयम् 'बह्वच्' शब्दः अपि अस्ति । अतः अस्मात् शब्दात् वर्तमानसूत्रेण स्वार्थे 'घन्' तथा 'इलच्' प्रत्ययौ भवतः । एतयोः प्रत्ययोः परयोः प्रक्रिया इयम् भवति -\nवायुदत्त + घन् / इलच्  \n→ वायुदत्त + घ / इल [इत्संज्ञालोपः]\n→ वायुदत्त + इय / इल [प्रत्ययादेशः]\n→ वायु + इय / इल [<<ठाजादावूर्ध्वं द्वितीयादचः>> [[5।3।83]] इत्यनेन अजादिप्रत्यये परे   अङ्गे विद्यमानात् द्वितीयात् अच्-वर्णात् अग्रे विद्यमानस्य खण्डस्य लोपः भवति]\n→ वायो + इय / इल [<<ओर्गुणः>> [[6।4।146]] इति गुणादेशः]\n→ वायव् + इय / इल [<<एचोऽयवायावः>> [[6।1।78]] इति अवादेशः]\n→ वायविय, वायविल \nअनुकम्पायाः साधनम् यः वायुदत्तः , सः वायवियः वायविलः वा  - इति आशयः ।         \n\nज्ञातव्यम् - अनेन सूत्रेण उक्तौ प्रत्ययौ विकल्पेन भवतः । पक्षे <<बह्वचो मनुष्यनाम्नष्ठज्वा>> [[5।3।78]] इत्यनेन वैकल्पिकं ठच्-प्रत्ययं कृत्वा  'यज्ञिक' / 'वायुक', तथा च औत्सर्गिकम् क-प्रत्ययं संस्थाप्य 'यज्ञदत्तक' , 'वायुदत्तक' एतादृशानि प्रातिपदिकानि अपि सिद्ध्यन्ति ।\n\nविशेषः - वस्तुतस्तु पूर्वसूत्रे  <<बह्वचो मनुष्यनाम्नष्ठज्वा>> [[5।3।78]]  इत्यत्रैव 'घन्' तथा 'इलच्' प्रत्यययोः स्थापना कर्तुम् शक्यते । परन्तु पाणिनिना अत्र भिन्नम् सूत्रम् निर्मितमस्ति । अस्य किमपि विशिष्टम् प्रयोजनम् न विद्यते । ",
    "skn": "2034",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " तत्रैव ॥",
    "lsk": "",
    "balamanorama": "<<घनिलचौ च>> - घनिलचौ च । तत्रैवेति । शेषपूरणमिदम् । 'बह्वच' इति पूर्व सूत्रविषये इत्यर्थः ।अनुकम्पाया॑मिति,नीतौ च तद्युक्ता॑दिति च सूत्रद्वयविषये बह्वचो मनुष्यनाम्नो घन् इलच् एतौ च प्रत्ययावित्यर्थः । ",
    "tattvabodhini": "<<घनिलचौ च>> - घनिलचौ च । चकाराद्यथाप्राप्तमिति काशिका । इह पूर्वसूत्रेणाव ठञ् विहितः । वावचनात्कोऽपि । चकारेण तु कस्याभ्यमुज्ञेति चिन्त्यं, योगविभागे फलमपि चिन्त्यमिति हरदत्तः ।",
    "padamanjari": "  चकाराद्यथाप्राप्तं चेति। ननु च ठच् पूर्वण विहितः, वावचनात् कोऽपि, कात्र चकारेणाभ्यनुज्ञा ? इति चिन्त्यम्। योगविभागोऽपि चिन्त्यप्रयोजनः ॥",
    "kashika": "अनुकम्पायाम् इत्यादि सर्वमनुवर्तते। पूर्वेण ठचि विकल्पेन प्राप्ते वचनम्। बह्वचो मनुस्यनाम्नो घनिलचित्येतौ प्रत्ययौ भवतः। चकाराद् यथाप्राप्तं च। देवियः, देविलः, देविकः, देवदत्तकः। यज्ञियः, यज्ञिलः, यज्ञिकः, यज्ञदत्तकः।",
    "kashika_nyaas": "   `देवियः` इति। घन्? पूर्ववल्लोपः। `देविलः` इति इलच्। `देविकः` इति। ठन्। `देवदत्तकः` इति कः॥",
    "sae": "",
    "mahabhashyam": "",
    "pradeep": "",
    "video": ""
}
