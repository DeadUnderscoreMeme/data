{
    "i": "53005",
    "an": "किं-सर्वनाम-बहुभ्यः$53002##अद्‍व्यादिभ्यः$53002",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्दिशो विभक्तिः$5$3$1##किंसर्वनामबहुभ्योऽद्व्यादिभ्यः$5$3$2##वा$4$1$82",
    "ss": "एतदः प्राग्दिशः अन् ",
    "sa": "'एतद्' शब्दस्य प्राग्दिशीये तद्धितप्रत्यये परे 'अन्' इति आदेशः भवति । ",
    "sd": "'एतद्' इति सर्वनामशब्दः । <<किंसर्वनामबहुभ्योऽद्व्यादिभ्यः>> [[5।3।2]] अनेन सूत्रेण अस्मात् शब्दात् प्राग्दिशीय-विभक्तिप्रत्ययाः भवितुमर्हन्ति । एतेषु प्रत्ययेषु परेषु एतद्-शब्दस्य 'अन्' इति आदेशः भवति । <<अनेकाल्शित्सर्वस्य>> [[1।1।55]] इत्यनेन अयम् सर्वादेशरूपेण विधीयते ।\n\nयथा - \n1. एतद् + त्रल् [<<सप्तम्यास्त्रल्>> [[5।3।10]] इति  त्रल्-प्रत्ययः]       \n→ एतद्  + त्र [लकारस्य <<हलन्त्यम्>> [[1।3।3]] इतो इत्संज्ञा, लोपः]\n→ अन्  + त्र [<<एतदोऽन्  >> [[5।3।5]] इति एतद्-शब्दस्य अन्-आदेशः]\n→ अत्र [<<स्वादिष्वसर्वनामस्थाने>> [[1।4।17]] इति  अङ्गस्य पदसंज्ञा ;  स्थानिवद्भावात् च अङ्गस्य प्रातिपदिकसंज्ञा । अग्रे  <<नलोपः प्रातिपदिकान्तस्य>> [[8।2।7]] इति नकारलोपः]    \n\n2. एतद् + तसिल् [<<पञ्चम्यास्तसिल्>> [[5।3।7]] इति तसिल्-प्रत्ययः]\n→ एतद् + तस् [लकारस्य इत्संज्ञा, लोपः । इकारः उच्चारणार्थः, अतः तस्यापि लोपः]\n→ अन्  + तस्   [<<एतदोऽन्  >> [[5।3।5]] इति एतद्-शब्दस्य अन्-आदेशः]\n→ अ+ तस्  [<<स्वादिष्वसर्वनामस्थाने>> [[1।4।17]] इति  अङ्गस्य पदसंज्ञा ;   स्थानिवद्भावात् च अङ्गस्य प्रातिपदिकसंज्ञा  । अग्र <<नलोपः प्रातिपदिकान्तस्य>> [[8।2।7]] इति नकारलोपः]     \n→ अतः [<<ससजुषो रुँः>> [[8।2।66]] इति रुँत्वम्, <<खरवसानयोर्विसर्जनीयः>> [[8।3।15]] इति विसर्गः]\n        \nअस्य सूत्रस्य विषये भाष्यकारः वदति - 'एतद इति योगविभागः कर्तव्यः' । इत्युक्ते, अस्य सूत्रस्य योगविभागं कृत्वा 'एतदः'  इति नूतनं सूत्रम् कर्तव्यम्, तस्मिन् च <<एतेतौ रथोः>> [[5।3।4]] इत्यस्य पूर्वसूत्रस्य अनुवृत्तिः कार्या । अनेन 'एतदः एतेतौ रथौ' इति नूतनं सूत्रं सिद्ध्यति । अस्य अर्थः अयम् - एतद्-शब्दस्य रेफादौ थकारादौ च प्रत्यये परे (क्रमेण) 'एत' / 'इत्' एतौ आदेशौ भवतः । यथा -\n                     \n1. एतद् + र्हिल् → एत + र्हि → एतर्हि ।  'एतस्मिन् काले' इत्यर्थः ।     \n2. एतद् + थमु → इत्  + थम् → इत्थम् । 'एतेन प्रकारेण' इत्यर्थः । (वस्तुतः थमु-प्रत्ययः केवलम् इदम्-शब्दात् एव विधीयते, परन्तु <<इदमस्थमुः>> [[5।3।24]] इत्यत्र <!एतदोऽपि वाच्यः!> अनेन पाठितेन वार्त्तिकेन अयं प्रत्ययः एतद्-शब्दस्य विषये अपि भवति ।]\n\nविशेषः - अस्य सूत्रस्य विधानम् काशिकायाम् <<एतदः अश्>> इति क्रियते ।  अत्र आदेशरूपेण 'अश्' इति उच्यते, न हि अन् । अत्रापि  <<अनेकाल्शित्सर्वस्य>> [[1।1।55]] इत्यनेन अयम् सर्वादेशरूपेणैव विधीयते, अतः अन्तिमरूपम् तु समानमेव जायते ।        \n\nज्ञातव्यम् - \n\n1. 'इदम्' तथा 'एतद्' द्वयोः अपि शब्दयोः 'एतर्हि' तथा 'इत्थम्' एतौ समानौ एव शब्दौ सिद्ध्यतः । परन्तु 'इदम्' तथा 'एतद्' एतयोर्मध्ये सूक्ष्मः भेदः वर्तते । अस्मिन् विषये एका कारिका प्रसिद्धा अस्ति -\n'इदमस्तु सन्निकृष्टे समीपतरवर्ति चैतदो रूपम्। अदस्तु विप्रकृष्टे तदिति परोक्षे विजानीयात्॥'\nइत्युक्ते, यत् वस्तु समीपे अस्ति तस्य विषये 'इदम्' शब्दः प्रयुज्यते, परन्तु यत् वस्तु  बहुसमीपे अस्ति, तस्य विषये 'एतद्' शब्दस्य प्रयोगः भवति । द्वौ शब्दौ समानौ न, अतः इदम्-शब्दात् निर्मितस्य 'एतर्हि' शब्दस्य अर्थः तथा एतद्-शब्दात् निर्मितस्य 'एतर्हि' शब्दस्य अर्थः अपि भिन्नः एव । \n\n2. सूत्रमिदमङ्गाधिकारे न विद्यते, अतः अनेन सूत्रेण निर्दिष्टाः आदेशाः 'अङ्गकार्याणि' न सन्ति, केवलं 'प्राकृतिककार्याणि' सन्ति ।                \n",
    "sk": " योगविभागः कर्तव्यः । एतदः एतेतौ स्तो रथोः । अन् एतद इत्येव । अनेकाल्त्वात्सर्वादेशः । नलोपः प्रातिपदिकान्तस्य <{SK236}> ॥",
    "lsk": "एतदः प्राग्दिशीये। अनेकाल्त्वात्सर्वादेशः। अतः। अमुतः। यतः। ततः। बहुतः। द्व्यादेस्तु द्वाभ्याम्॥",
    "balamanorama": "<<एतदोऽश्>> - एतदोऽन् । प्राग्दिशीये प्रत्यये परे एतच्छब्दस्य अन्स्यादित्यर्थः प्रतीयते, एवं सति एतच्छब्दस्य अनेव स्यात्, नत्वेतेतौ । तत्राह — योगविभाग इति । एतद इति । प्रथमसूत्रमिदम् । तस्य शेषपूरणम् 'एतेतौ रथोः' इति । एतच्छब्दस्य एतेतौ स्तो रेफथकारादौ प्रत्यये परे इत्यर्थः । एतर्हि, इत्थमित्युदाहरणम् । अन्निति । द्वितीयं सूत्रम् ।एतद इत्येवेति रथोरिति तु नानुवर्तते इति भावः । तथाच 'एतद' इत्यस्य अन्स्यात्प्राग्दिशीये परे इत्यर्थः फलति । अतः, अत्र इत्युदाहरणम् । ननु अनादेशे नकारस्य इत्संज्ञायामकारोऽन्तादेशः स्यादित्यत आह — अनेकाल्त्वादिति । नकारस्य प्रयोजनाऽभावान्नेत्संज्ञा, नित्स्वरस्य प्रत्ययविषयत्वादिति भावः । तर्हि 'अत' इत्यादौ नकारस्य श्रवणं स्यादित्यत आह — नलोप इति । ",
    "tattvabodhini": "<<एतदोऽश्>> - एतदोऽन् । भाष्यारूढोऽयं पाठः । वृत्तिकारस्तुएतदो॑ऽशिति पठित्वा शकारः सर्वादेशार्थ इत्याह । अनिति । प्राग्दिशीये परे अन्स्यात् । अनेकाल्वादिति । नित्करणस्य प्रयोजनं नास्ति, प्रत्ययनित्त्वस्यैव स्वरार्थत्वादिति भावः ।",
    "padamanjari": " शकारः सर्वादेशार्थ इति। अन्यथा ठलोऽन्त्यस्यऽ इत्यन्त्यस्य स्यात्। ननु चान्त्यस्य त्यदाद्यत्वेनैव सिद्धमत्वम्, कृते तर्हि तस्मिन्नकारस्याकारः प्राप्नोति, अकारस्य अकारवचने प्रयोजनाभावत्सर्वादेशो भविष्यति ? अस्त्यन्यदकारस्याप्यकारवचने प्रयोजनम्, किम् ? योऽन्यो विधिः प्राप्नोति स मा भूदिति। कः पुनरसौ ? ठ्लितिऽ इति स्वरः। यथा - ठ्मो राजि समः क्वौऽ इति मकारस्य मकारवचनमनुस्वारबाधनार्थम्। योगविभाग इति। अशो बाधनार्थः। थमुप्रत्ययः पुनरिति। अन्यथा य एवासावविसेषविहितस्थाकारादिः ठ्प्रकारवचने थाल्ऽ इति तत्रैव स्यात्। स तर्ह्युपसंख्येयः ? नेत्याह, इदमा थकरादिं विशेषयिष्यामः -  इदमो यस्थकारादिश्तत्रेति, स च थमुरेव। ततश्चास्मादेव ज्ञापकात्थमुर्बविष्यति, तेन च थाल्बाध्यते।  भाष्ये तु ठेतदोऽन्ऽ इति नकारान्त आदेश इति स्थितम्। स चानेकाल्त्वात्सर्वादेशः, ततः स्थानिवद्भावात्प्रातिपदिकत्वे सति नलोपः - अतः, अत्र॥",
    "kashika": "प्राग्दिशः इत्येव। एतदः प्राग्दिशीये परतः अशित्ययमादेशो भवति। शकारः सर्वादेशार्थः। अतः। अत्र। एतदः इति योगविभागः कर्तव्यः। एतदो रथोः परत एत इतित्येतावादेशौ भवतः। एतर्हि। इत्थम् रेफादेः अनद्यतने र्हिलन्यतरस्याम् [[5|3|21]] इति विद्यत एव। थमुप्रत्ययः पुनरेतद उपसङ्ख्येयः।",
    "kashika_nyaas": "   `शकारः सर्वादेशार्थः` इति। ननु चान्त्यस्य स भवन्? यदि तावदकृते त्यदाद्यत्वे भवति ततो दकारस्य भवन्ननर्थकः प्रसज्येत, त्यदाद्यत्वेनापि हि तस्याकारो लभ्यत एव; अथ त्यदाद्यत्वे कृतेऽकारस्य स्थाने भवन्ननर्थक एव प्रसज्यते न ह्रकारस्याकारवचने प्रयोजनमस्ति, कृतवांश्च; तत्र वचनादसत्यपि शकारे सर्वादेशो भविष्यति? नैतदस्ति; अस्ति ह्रकारस्याकारवचने प्रयोजनम्। किम्? अतः, अत्रेत्यत्र योऽन्यः प्राप्नोति स मा भृदिति। कः पुनरसौ? लिति प्रत्ययात्? पूर्वस्योदात्तः। तस्माच्छकारः कत्र्तव्यः। `थमुः [थमुप्रत्ययः पुनरेतद उपसंख्येयः - काशिका] पुनरुपसंख्येयः` इति। तस्याविद्यमानत्वत्। उपसंख्येय इति प्रतिपाद्य इत्यर्थः। तत्रेदं प्रतिपादनम् - एत एव थकारादावादेशवचनं ज्ञापयति - भवत्येतदस्थमुरिति। कुतो नु खल्वेतत्? ज्ञापकात्। थमु भैविष्यति, न पुनर्थं एवासौ `प्रकारवचने थाल्`  [[5|3|23]]  इत्यविशेषविहितस्थकारादिस्तस्मिन्नेवादेशः स्यात्? नैष दोषः; इदमस्थकारादिविशेष इष्यते। `एतदः` इत्यत्त्रापि ह्रेदम इत्यनुवर्तते, तच्च नादेशविधानार्थम्; आदेशस्य पूर्वमेव विहितत्वात्। तस्मात्? प्रत्यविशेषणं विज्ञायते। तत एतेन थकारादि विशेषयिष्यामः - इदम इत्येवं यो विहित इदंशब्देनैव यो विहितस्थकारादिरिति, थमुरेव चैवं विहितः, न थालिति युक्तमुक्तमादेशवचनं ज्ञापयति - भवत्येवैतदस्थमुरिति॥",
    "sae": "",
    "mahabhashyam": " एतदोऽन् (2163) (आदेशाधिकरणम्) (नकारप्रयोजनभाष्यम्) क्वायं नकारः श्रूयते? न क्वचित् श्रूयते, लोपोऽस्य भवति नलोपः प्रातिपदिकान्तस्य 8।2।7 इति। यदि न क्वचित् श्रूयते, किमर्थमुच्चार्यते? अनेकाल्शित्सर्वस्य 1।1।55 इति सर्वादेशो यथा स्यात्॥ (प्रयोजनाक्षेपभाष्यम्) क्रियमाणेऽपि वै नकारे सर्वादेशो न प्राप्नोति। किं कारणम्? नलोपे कृते एकाल्त्वात्। इदमिह संप्रधार्यम् - नलोपः क्रियताम्, सर्वादेश इति। किमत्र कर्तव्यम्? परत्वान्नलोपः। असिद्धो नलोपः, तस्यासिद्धत्वात्सर्वादेशो भवति॥ (समाधानभाष्यम्) परिगणितेषु कार्येषु नलोपोऽसिद्धः, न चेदं तत्र परिगण्यते। एवं तर्ह्यानुपूर्व्या सिद्धमेतत्। नात्राकृते सर्वादेशे प्रातिपदिकसंज्ञा प्राप्नोति, न चाकृतायां प्रातिपदिकसंज्ञायां नलोपः प्राप्नोति। तदानुपूर्व्या सिद्धमेतत्॥ (एकदेशिनो नकाराक्षेपभाष्यम्) नैतदस्ति प्रयोजनम्। अलोऽन्त्यस्य विधयो भवन्तीति - अकारस्याकारवचने प्रयोजनं नास्तीति कृत्वाऽन्तरेण नकारं सर्वादेशो भविष्यति॥ (समाधानभाष्यम्) अस्त्यन्यदकारस्याकारवचने प्रयोजनम्। किम्? येऽन्येऽकारादेशाः प्राप्नुवन्ति तद्वाधनार्थम्। तद्यथा - मो राजि समः क्वौ 8।3।25 इति मकारस्य मकारवचनसार्मथ्यादनुस्वारादयो न भवन्ति। तस्मान्नकारः कर्तव्यः॥ (सिद्धान्तिनो नकारप्रत्याख्यानभाष्यम्) न कर्तव्यः। क्रियते न्यास एव। प्रश्लिष्टनिर्देशोऽयम् - अ - अ - अ इति। सः अनेकाल्शित्सर्वस्य इति सर्वादेशो भविष्यति॥ (5802 योगविभागे वार्तिकम्॥ 1 ॥) - एतद इति योगविभागः - (भाष्यम्) एतद इति योगविभागः कर्तव्यः। एतदः एत इत् इत्येतावादेशौ भवतो रथोः। ततः - अन्। अंश्च भवति एतद इति॥ (वार्तिकावतरणभाष्यम्) केन विहिते थकारे एतद आदेश उच्यते॥ (5803 उपसंख्यानवार्तिकम्॥ 2 ॥) - एतदश्च थम उपसंख्यानम् - (भाष्यम्) एतदश्च थम उपसंख्यानं कर्तव्यम्। एतत्प्रकारमित्थम्॥ तत्तर्हि उपसंख्यानं कर्तव्यम्? (उपसंख्यानानुपयोगे भाष्यम्) न कर्तव्यम्। एतज्ज्ञापयति - भवत्यत्र थमुरिति यदयं थकारादावादेशं शास्ति। कुतो नु खल्वेतत् - ज्ञापकादत्र थमुर्भविष्यति, न पुनर्य एवासावविशेषविहितस्थकारादिस्तस्मिन्नादेशः स्यात्। इदमा थकारादिं विशेषयिष्यामः। इदमो यस्थकारादिरिति॥ ",
    "pradeep": "",
    "video": ""
}