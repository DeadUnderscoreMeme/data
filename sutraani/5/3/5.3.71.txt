{
    "i": "53071",
    "an": "तिङः$53056",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्रागिवात्कः$5$3$70##वा$4$1$82",
    "ss": "तिङः, अव्यय-सर्वनाम्नाम्, सुपः अकच् प्राक् टेः ",
    "sa": "अव्ययानाम्  सर्वनामशब्दानाम् तिङन्तानाम्  च विषये प्राग्-इवीयेषु विषयेषु स्वार्थे  क-प्रत्ययस्य अपवादरूपेण अकच्-प्रत्ययः टेः प्राक्  भवति । ",
    "sd": "<<इवे प्रतिकृतौ>> [[5।3।96]] इति यावत् ये सन्दर्भाः प्रोक्ताः सन्ति, तेषु सर्वेषु  <<प्रागिवात् कः>> [[5।3।70]] इत्यनेन  सर्वेभ्यः प्रातिपदिकेभ्यः औत्सर्गिकरूपेण 'क' इति प्रत्ययः विधीयते । परन्तु अव्ययसंज्ञकेभ्यः सर्वनामसंज्ञकेभ्यः च शब्देभ्यः एतम् क-प्रत्ययम् बाधित्वा वर्तमानसूत्रेण 'अकच्' इति प्रत्ययः विधीयते । तथा च, अस्मिन् सूत्रे 'तिङः' इत्यस्यापि अनुवृत्तिः स्वीक्रियते, अतः अयम् प्रत्ययः तिङन्तेभ्यः अपि भवितुम् अर्हति ।\n\nअस्य 'अकच्' प्रत्ययस्य कश्चन विशेषः आदौ एव ज्ञेयः -  अयम् प्रत्ययः यद्यपि <<परश्च>> [[3।1।2]] अस्मिन् अधिकारे उक्तः अस्ति, तथापि विधानसामर्थ्यात् अयम् प्रत्ययः टिसंज्ञकात् पूर्वम् विधीयते । \n\n'अकच्' प्रत्यये चकारः इत्संज्ञकः अस्ति,  ककारोत्तरः अकारः उच्चारणार्थः अस्ति ।  प्रक्रियायाम् द्वयोः लोपः भवति, 'अक्' इत्येव अवशिष्यते । \n\nकानिचन उदाहरणानि पश्यामः -\n\n<b>[अ] अव्ययसंज्ञकेभ्यः अकच्-प्रत्ययविधानम् - </b>\nअव्ययसंज्ञकेभ्यः शब्देभ्यः अकच्-प्रत्यये कृते ये शब्दाः सिद्ध्यन्ति, तेऽपि अव्ययसंज्ञकाः एव भवन्ति । उदाहरणानि एतानि -                   \n\n1.  'उच्चैस्' इत्यस्मात् अव्ययात् <<अज्ञाते>> [[5।3।73]] इत्यनेन  स्वार्थे क-प्रत्यये प्राप्ते वर्तमानसूत्रेण तं बाधित्वा 'अकच्' इति प्रत्ययः भवति । अयम् प्रत्ययः अङ्गस्य टि-संज्ञकात् पूर्वम् विधीयते । यथा -\nअज्ञातः उच्चैः [<<अज्ञाते>> [[5।3।73]] इति प्रत्ययविधानम्]    \n=   उच्चैस्  + अकच् [अकच्-प्रत्ययविधानम्]       \nउच्च् + अकच् + ऐस्  ['उच्चैस्' इत्यत्र 'ऐस्' इति टि-संज्ञकः अस्ति, अतः अकच्-प्रत्ययः अस्मात् पूर्वम् विधीयते ।]        \n--> उच्च् + अक्  + ऐस् [चकारस्य इत्संज्ञा, ककारोत्तरः अकारः उच्चारणार्थः । उभयोः लोपः]\n--> उच्च् + अकैस् \n--> उच्चकैस्\n--> उच्चकैः [सकारस्य रुत्वम्, विसर्गः]\n        \n2. नीचैस् + अकच् --> नीचकैः ।\n3. शनैस् + अकच् --> शनकैः ।\n    \n<b>[आ] सर्वनामसंज्ञकेभ्यः अकच्-प्रत्ययविधानम् - </b>\nवर्तमानसूत्रेण विहितः अकच्-प्रत्ययः सर्वनामशब्दानाम् विषये  सुप्-प्रत्ययान्तरूपात्  विधीयते, न हि प्रातिपदिकात्  । अस्य स्पष्टीकरणार्थम् <<विभाषा सुपो बहुच् पुरस्तात्तु>> [[5।3।68]] इत्यस्मात् 'सुप' इतस्य अनुवृत्तिः क्रियते । कानिचन उदाहरणानि एतानि -\n1) सर्वे + अकच् ।      \n--> सर्व् + अक् + ए\n--> सर्वके ।\n2. तौ + अकच्\n--> त् + अकच् + औ\n--> तकौ\n3. एषः + अकच्\n--> एष् + अक् + अः\n--> एषकः\n4. तेभ्यः + अकच् \n--> तेभ्य् + अक् + अः\n--> तेभ्यकः          \n5. त्वया + अकच्\n--> त्वय् + अक् + आ\n--> त्वयका\n\nविशेषः - \n1. 'किम्' सर्वनाम्नः विषये अकच्-प्रत्ययः नित्यम् प्रातिपदिकस्य टि-संज्ञकात् प्राक्  एव भवति, तथा च अकच्-प्रत्ययस्य प्रयोगेन निर्मितम् यत् प्रातिपदिकम्, तस्यापि सुबन्तप्रक्रियायाम् <<किमः कः>> [[7।2।103]] इत्यनेन ककारादेशः विधीयते । यथा -\nकिम् + अकच् + सुँ \n--> ककिम् + सुँ [अकच्-प्रत्ययस्य 'किम्' इत्यस्य टेः पूर्वम् योजनम् क्रियते]\n--> क + सुँ [<<किमः कः>> [[7।2।103]] इत्यनेन 'ककिम्' इत्यस्यापि ककारादेशः भवति]\n--> कः ।\nइत्युक्ते, 'किम्' सर्वनाम्नः विषये अकच्-प्रत्ययान्तस्यापि रूपाणि सर्वत्र मूलशब्दवत् एव भवन्ति । \n                              \n2. 'युष्मद्' तथा 'अस्मद्' एतयोः सर्वनामशब्दयोः विषये अत्र एकं वार्त्तिकम् ज्ञातव्यम्  -<!ओकारसकारभकारादौ सुपि सर्वनाम्नष्टेः प्रागकच् ; अन्यत्र तु सुबन्तस्य टेः प्रागकच्‌ !> । अस्य अर्थः अयम् - यदि युष्मद् तथा अस्मद् शब्दाभ्याम् ओकारादिः / भकारादिः / सकारादिः सुप्-प्रत्ययः विधीयते, तर्हि  वर्तमानसूत्रेण पाठितः अकच्-प्रत्ययः सर्वनामशब्दात् (= प्रातिपदिकात्) विधीयते, न हि सुबन्तात् । अन्येषु विभक्तिप्रत्ययेषु परेषु तु सुबन्तात् एव प्रत्ययविधानं भवति । यथा -\nअ) 'युष्माभिः + अकच्' इत्यत्र विभक्तिप्रत्ययः 'भिस्' इति भकारादिः अस्ति । अतः अत्र सुबन्तात् अकच्-प्रत्ययः न विधीयते, अपितु प्रातिपदिकात् आदौ अकच्-प्रत्ययं योजयित्वा ततः भिस्-प्रत्ययः प्रयोक्तव्यः । यथा -\nयुष्माभिः + अकच्\n-->  युष्म् + अकच् + अद् +  भिस्\n--> युष्मकाभिः        \nयदि अत्र सुबन्तात् परः अकच्-प्रत्ययः अभविष्यत्, तर्हि अत्र 'युष्माभकिः' इति अनिष्टम् रूपम् स्यात् ।\n                \nआ)  अस्मासु + अकच् इत्यत्र 'सुप्' इति सकारादिप्रत्ययः अस्ति, अतः अत्रापि प्रातिपदिकात् परः अकच्-प्रत्ययः भवति । यथा -\nअस्मासु + अकच्\n-->  अस्म् + अकच् + अद् + सुप्\n--> अस्मकासु\nयदि अत्र सुबन्तात् परः अकच्-प्रत्ययः अभविष्यत्, तर्हि अत्र 'अस्मासकु' इति अनिष्टम् रूपम् स्यात् ।\nइ) 'युवयोः + अकच्' इत्यत्र विभक्तिप्रत्ययः 'ओस्' इति ओकारादिः अस्ति । अतः अत्रापि प्रातिपदिकात् एव अकच्-प्रत्ययः भवति । \nयुवयोः + अकच्\n-->  युष्म् + अकच् + अद् + ओस्\n--> युवकयोः         \nयदि अत्र सुबन्तात् परः अकच्-प्रत्ययः अभविष्यत्, तर्हि अत्र 'युवयकोः' इति अनिष्टम् रूपम् स्यात् ।\n                                 \nअनेन प्रकारेण सर्वनामसंज्ञकेभ्यः शब्देभ्यः अकच्-प्रत्ययः विधीयते ।\n\nस्मर्तव्यम् - अत्र निर्दिष्टस्य वार्त्तिकस्य प्रयोगः केवलं  'युष्मद्' तथा 'अस्मद्' एतयोः शब्दयोः विषये एव कर्तव्यः । यद्यपि वार्त्तिके तादृशः स्पष्टः निर्देशः नास्ति, तथापि लघुशब्देन्दुशेखरे नागेशेन अस्मिन् विषये स्पष्टीक्रियते ।                        \n\n<b>[इ] तिङन्तेभ्यः अकच्-प्रत्ययविधानम् - </b>\nवर्तमानसूत्रेण उक्तः अकच्-प्रत्ययः भिन्नेभ्यः तिङन्तेभ्यः अपि विधीयते । यथा -\n1. 'पचति' इत्यस्मात् तिङन्तात्  <<अज्ञाते>> [[5।3।73]] इत्यनेन स्वार्थे  क-प्रत्यये प्राप्ते वर्तमानसूत्रेण तस्य स्थाने अपवादत्वेन अकच्-प्रत्ययः आगच्छति । अयम् प्रत्ययः टि-संज्ञकात् पूर्वम् आगच्छति, अतः -'पचत्  + अकच् + इ' इति जायते । इत्संज्ञालोपं वर्णमेलनं कृत्वा 'पचतकि' इति सिद्ध्यति । 'पचति' इत्येव अर्थः । अयम् शब्दः अपि क्रियापदरूपेणैव प्रयुज्यते । यथा - 'रामः पचतकि' ।       \n\nअस्य सूत्रस्य विषये वार्त्तिकद्वयम् ज्ञातव्यम् - \n1. <!अकच्प्रकरणे तूष्णीमः काम्प्रत्ययो वक्तव्यः!> । इत्युक्ते, 'तूष्णीम्' अव्ययस्य विषये अकच्-इत्यस्य स्थाने 'काम्' प्रत्ययः भवति । <<मिदचोऽन्त्यात्परः>> [[1।1।47]] इत्यनेन अयं प्रत्ययः अन्त्यात् अचः परः आगच्छति । अतः 'तूष्णीम् + काम् --> तूष्णीकाम्' इति रूपं सिद्ध्यति । 'तूष्णीम्' इत्यस्यैव अर्थे अयम् शब्दः प्रयुज्यते ।\n2. <!शीले को मलोपश्च वक्तव्यः!> । इत्युक्ते, 'तूष्णीम्' शब्दात् परम् 'शील' इति उत्तरपदम् विद्यते चेत् 'तूष्णीम्' शब्दात् क-प्रत्ययः तथा 'तूष्णीम्' इत्यस्य मकारस्य लोपः भवति । यथा - तूष्णींशीलः (= silent character) इत्येव = तूष्णीम् + क --> तूष्णीक ।\n",
    "skn": "2026",
    "mskn": "2145",
    "sskn": "713",
    "lskn": "1227",
    "plskn": "0",
    "lpn": "1540",
    "sk": " तिङश्च <{2002}> इत्यनुवर्तते ॥",
    "lsk": "कापवादः। तिङश्चेत्यनुवर्तते॥",
    "balamanorama": "<<अव्ययसर्वनाम्नामकच् प्राक् टेः>> - अव्ययसर्वनाम्नाम् । अनुवर्तत इति ।मण्डूकप्लुत्ये॑ति शेषः । अव्ययसर्वनाम्नां तिङन्तानां च टेः प्रागकच्प्रत्ययः स्यादित्यर्थः । अकचि ककारादकार उच्चारणार्थः । चकार इत् । ककारान्तः प्रत्ययः । अयमपि प्रागिवादधिकारः । ",
    "tattvabodhini": "<<अव्ययसर्वनाम्नामकच् प्राक् टेः>> - अव्ययसर्वनाम्नाम् । अनुवर्तते इति । मण्डूकप्लुत्येति बावः ।ङ्याप्प्रातिपदिकात्सुपः॑इति चानुवर्तत एव ।",
    "padamanjari": "",
    "kashika": "तिङश्च [[5|3|56]] इत्येव। अव्ययानाम् सर्वनाम्नां च प्रागिवीयेष्वर्थेषु अकच् प्रत्ययो भवति, स च प्राक् टेः, न परतः। कस्य अपवादः। उच्चकैः। नीचकैः। शनकैः। सर्वनाम्नः खल्वपि सर्वके। विश्वके। उभयके। प्रातिपदिकात्, सुपः इति द्वयम् अपि इह अनुवर्तते। तत्र अभिधानतो व्यवस्था भवति। क्वचित् प्रातिपदिकस्य प्राक् टेः प्रत्ययो भवति, क्वचित् सुबन्तस्य। युष्मकाभिः , अस्मकाभिः, युष्मकासु, अस्मकासु, युवकयोः, आवकयोः, इत्यत्र प्रातिपदिकस्य। त्वयका, मयका, त्वयकि, मयकि इत्यत्र सुबन्तस्य। अकच्प्रकरणे तूष्णीमः काम्प्रत्ययो वक्तव्यः। स च मित्त्वादन्त्यातचः परो भवति। तुष्णीकाम् आस्ते। तूष्णीकां तिष्ठति। शीले को मलोपश्च वक्तव्यः। तूष्णींशीलः तूष्णीकः। तिङश्च [[5|3|56]] इति प्रकृतमत्र सम्बध्यते। पचतकि। जल्पतकि।",
    "kashika_nyaas": "   `कस्यापवादः` इति। ननु च भिन्नदेशत्वात्? काकचोर्विरोधो नास्ति, न चासति विरोधे बाध्यबाधकभावः, ततः कथं कस्यापवादः? नैष दोषः; नैवावश्यं देशकृत एव विरोधो भवति, अपि त्वर्थकृतोऽपीत्युक्तम्---`अकच्प्रत्ययेन समानोर्थः` इति। अकचा द्योतिततवात्? तस्यार्थस्य कप्रत्ययो न भविष्यति। यद्यत्र प्रातिपदिकादित्यनुवृत्तेः प्रातिपदिकस्य प्राक्? टेरकज्विधीयते, त्वयका मयकेत्यादि न सिध्यति? अथ सुप इति प्राक्? टेर्विधीयेत, एवमपि युष्मकाभिरिति न सिष्यति? इत्यत आह--`प्रातिपदिकात्सुपः` इति। `द्वयमपि` इत्यादि। ननु च द्वयानुवृत्तावपि क्वचित्? सुबन्तस्यैव प्राक्टेर्भवति, क्वचित्? प्रातिपदिकस्य--इत्येषा व्यवस्था न लभ्यते? इत्याह--`तत्र` इत्यादि। वचनग्रहणं व्यवस्थार्थमिहानुवत्र्तते। तेन यत्र प्रातिपदिकस्य प्राक्टेरुत्पद्यमानेनार्थद्योतनं शक्यते कर्तुम्, तत्र प्रातिपदिकस्य प्राक्? टेर्भवति; यत्र सुबन्तादुत्पन्नेनार्थद्योतनं शक्यं सम्पादयितुं, तत्र सुबन्तस्यैव। अकचश्चित्करणमन्तोदात्तार्थम्। तद्धि सप्रकृतेः समुदायस्य। तथा च वक्ष्यति--`चितः सप्रकृतेर्बह्वकजर्थम्` (वा। 6.1.169)। `तूष्णीमः काम्प्रत्ययो वक्तव्यः` इति। यथासम्भवं कुत्सादिष्वर्थेषु। चकारो देशविध्यर्थः। `शीले को मलोपश्च` इति। शीलमिति न स्वभाव एवोच्यते, किं तर्हि? नियमोऽपि। तथा हि--शीलवान्? भिक्षुरित्यभिधीयते, यः सम्यङ्नियममनुपालयतीति। तेन योऽपि नियमपरतया वाचं नियमयति सोऽपि तूष्णीक उच्यते॥",
    "sae": "For an अव्यय, a सर्वनामशब्द and  a तिङ्गन्त word the प्रत्यय 'अकच्' comes just before the 'टि'संज्ञक component of that word under  all the प्राग्-इवीय meanings.\n\n",
    "mahabhashyam": " अव्ययसर्वनाम्नामकच्प्राक् टेः (2229) ",
    "pradeep": "",
    "video": ""
}