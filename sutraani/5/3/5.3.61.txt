{
    "i": "53061",
    "an": "प्रशस्यस्य$53060##अजादी$53058##तिङः$53056",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "अतिशायने प्रशस्यस्य अजाद्योः  ज्यः",
    "sa": "'अतिशय' अस्मिन् सन्दर्भे 'प्रशस्य' शब्दस्य अजाद्योः प्रत्यययोः परयोः 'ज्य' इति आदेशः भवति ।",
    "sd": "'प्रशस्य' एतत् 'प्र + शस्' इत्यस्य क्यप्-प्रत्ययान्तरूपम् । 'प्रशंसनम् अर्हति' / 'प्रशंसां अर्हति' इति सः प्रशस्यः । The one to be praised / congratulated इत्याशयः । अस्मात् शब्दात् 'अतिशय' अस्मिन् सन्दर्भे <<अतिशायने तमबिष्ठनौ>> [[5|3|55]] इत्यनेन 'इष्ठन्' तथा <<द्विवचनविभज्योपपदे तरबीयसुनौ>> [[5|3|57]] इत्यनेन 'ईयसुँन्' एतौ द्वौ अजादिप्रत्ययौ स्वार्थे विधीयेते । एतयोः प्रत्यययोः परयोः प्रशस्य'शब्दस्य <<प्रशस्यस्य श्रः>> [[5।3।60]] इत्यनेन 'श्र' आदेशे प्राप्ते पक्षे वर्तमानसूत्रेण 'ज्य' आदेशः अपि भवति । यथा -\n\n1. एते सर्वे प्रशस्याः । अयम् एतेषाम् अतिशयेन प्रशस्यः, अतः अयम् 'ज्येष्ठः' । प्रक्रिया इयम् -\nप्रशस्य + इष्ठन्\nज्य  + इष्ठन् [वर्तमानसूत्रेण 'प्रशस्य' शब्दस्य 'ज्य' आदेशः]\n→ ज्येष्ठ [<<यस्येति च>> [[6।4।148]] इत्यनेन अकारलोपे प्राप्ते ; तं बाधित्वा <<टेः>> [[6।4।155]] इत्यनेन टिलोपे प्राप्ते ; <<प्रकृत्यैकाच्>>  [[6।4।163]] इत्यनेन अङ्गस्य प्रकृतिभावः विधीयते । अग्रे  <<आद्गुणः>> [[6।1।87]] इति गुण-एकादेशं कृत्वा रूपं सिद्ध्यति ।]\n\n2. एतौ द्वौ प्रशस्यौ । अयम् एतयोः अतिशयेन प्रशस्यः, अतः अयम् ज्यायान् । प्रक्रिया इयम् -\nप्रशस्य + ईयसुँन्\n→ ज्य  + ईयस् [वर्तमानसूत्रेण 'प्रशस्य' शब्दस्य 'ज्य' आदेशः]\n→ ज्य + आयस् [<<ज्यादादीयसः>> [[6।4।160]] इति ईकारस्य आकारः]   \n→ ज्यायस्  [<<यस्येति च>> [[6।4।148]] इत्यनेन अकारलोपे प्राप्ते ; तं बाधित्वा <<टेः>> [[6।4।155]] इत्यनेन टिलोपे प्राप्ते ; <<प्रकृत्यैकाच्>>  [[6।4।163]] इत्यनेन अङ्गस्य प्रकृतिभावः विधीयते । अग्रे  <<अकः सवर्णे दीर्घः>> [[6।1।101]] इति सवर्णदीर्घं कृत्वा रूपं सिद्ध्यति ।]\nअस्य प्रथमैकवचने <<उगिदचां सर्वनामस्थानेऽधातोः>>  [[7|1|70]] इति नुमागमे कृते 'ज्यायान्' इति रूपम् सिद्ध्यति । \n\nपक्षे <<प्रशस्यस्य श्रः>> [[5।3।60]]  इत्यनेन 'श्र' आदेशे कृते 'श्रेष्ठ / श्रेयस्' एते प्रातिपदिके अपि सिद्ध्यतः ।\n\nज्ञातव्यम् - \n1. 'प्रशस्य' शब्दः वस्तुतः गुणवाची नास्ति, अतः अस्मात् शब्दात् 'अतिशय' अस्मिन् सन्दर्भे <<अतिशायने तमबिष्ठनौ>> [[5|3|55]] तथा <<द्विवचनविभज्योपपदे तरबीयसुनौ>> [[5|3|57]] इत्यनयोः सूत्रयोः 'इष्ठन्', 'तमप्', ईयसुँन्', 'तरप्' एतेषु चतुर्षु प्रत्ययेषु प्राप्तेषु <<अजादी गुणवचनादेव>> [[5|3|58]] इत्यनेन सूत्रेण 'इष्ठन्' तथा 'ईयसुँन्' एतौ अजादिप्रत्ययौ वस्तुतः नियम्येते (= न प्रयुज्येते) । परन्तु वर्तमानसूत्रेण अजादिप्रत्यययोः परयोः एव 'प्रशस्य' शब्दस्य 'ज्य आदेशः उक्तः अस्ति । अतः विधानसामर्थ्यात् 'प्रशस्य'शब्दात् अपि अजादी प्रत्ययौ भवतः एव ।\n\n2. वस्तुतः 'प्रशस्यस्य श्रः ज्यः च' इति एकम् सूत्रम् अपि भवितुम् अर्हति । परन्तु तादृशं क्रियते चेत् 'इष्ठन्' प्रत्यये परे 'श्रः' तथा 'ईयसुँन' प्रत्यये परे 'ज्य' इति आदेशः भवेत् वा - इति संशयः उपपद्येत । तथा च, अग्रिमसूत्रे <<वृद्धस्य च>> [[5।3।62]] इत्यत्र केवलम् 'ज्य' इत्यस्यैव अनुवृत्तिः इष्यते, न हि 'श्रः' इत्यस्य । अतएव अत्र आचार्यः योगविभागं कृत्वा द्वे सूत्रे निर्माति । ",
    "skn": "2011",
    "mskn": "2132",
    "sskn": "0",
    "lskn": "1219",
    "plskn": "0",
    "lpn": "1530",
    "sk": " प्रशस्यस्य ज्यादेशः स्यादिष्ठेयसोः । ज्येष्ठः ॥",
    "lsk": "प्रशस्यस्य ज्यादेशः स्यादिष्ठेयसोः। ज्येष्ठः॥",
    "balamanorama": "<<ज्य च>> - ज्य च ।ज्ये॑ति लुप्तप्रथमाकम् । प्रशस्यस्येति, अजादी इति चानुवर्तते । तदाह — प्रशस्यस्येति । ज्येष्ठ इति ।प्रकृत्यैका॑जिति प्रकृतिभावान्न टिलोपः । #ईयसु निज्यादेशेज्येया॑निति प्राप्ते —  ।",
    "tattvabodhini": "",
    "padamanjari": " योगविभागा उतरत्र ज्यादेश एव यथा स्यात्, आदेशो मा भूदिति। अयमनयोरिति। अतिशयेन प्रशस्य इति विपरिणामेनापेक्ष्यते, न पुनरुतरेणैकग्रन्थता। एवं सर्वत्र ॥",
    "kashika": "प्रशस्य शब्दस्य ज्य इत्ययमादेशो भवति अजाद्योः प्रत्यययोः परतः। सर्वे इमे प्रशस्याः, अयम् एषाम् अतिशयेन प्रशस्यः ज्येष्ठः। उभाविमौ प्रशस्यौ, अयम् अनयोरतिशयेन प्रशस्यः ज्यायान्। अयमस्मात् ज्यायान्। ज्यादादीयसः [[6|4|160]] इत्याकारः।",
    "kashika_nyaas": "   योगविभागो यथासंख्यनिवृत्त्यर्थः, उत्तरार्थश्च। उत्तरत्र वृद्धशब्दस्य ज्यादेश एव यथा स्यात्, श्रादेशो मा भूविति॥",
    "sae": "",
    "mahabhashyam": "",
    "pradeep": "",
    "video": ""
}
