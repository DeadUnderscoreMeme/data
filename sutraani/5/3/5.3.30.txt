{
    "i": "53030",
    "an": "दिक्‌शब्देभ्यः$53027##सप्तमी-पञ्चमी-प्रथमाभ्यः$53027##दिग्-देश-कालेषु$53027##अस्तातिः$53027",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##वा$4$1$82",
    "ss": "दिक्शब्देभ्यः अञ्चेः अस्तातेः लुक् ",
    "sa": "'अञ्च्' धातुः यस्य अन्ते अस्ति, तादृशेभ्यः  दिशावाचिभ्यः शब्देभ्यः विहितस्य 'अस्ताति' प्रत्ययस्य लुक् भवति । ",
    "sd": "'दिशा', 'देश', तथा 'काल' इत्येतेषु अर्थेषु प्रयुज्यमाणेभ्यः दिशावाचिभ्यः शब्देभ्यः <<दिक्‌शब्देभ्यः सप्तमीपञ्चमीप्रथमाभ्यो दिग्देशकालेष्वस्तातिः>> [[5|3|27]] इत्यनेन सप्तम्यन्तात्, पञ्चम्यन्तात्, प्रथमान्तात् च स्वार्थे  औत्सर्गिकरूपेण 'अस्ताति' प्रत्ययः विधीयते । परन्तु 'अञ्च्' धातुः यस्य अन्ते आगच्छति, तादृशात् दिशावाचकशब्दात् विहितस्य 'अस्ताति' प्रत्ययस्य वर्तमानसूत्रेण लुक् विधीयते ।\n\nप्रारम्भे 'अञ्च्' इति किम् तत् पश्यामः । 'अञ्च्' (अञ्चुँ गतौ) इति भ्वादिगणस्य कश्चन धातुः । यदि अयम् धातुः उपपदेन सह प्रयुज्यते, तर्हि   अस्मात् धातोः <<ऋत्विग्दधृक्स्रग्दिगुष्णिगञ्चुयुजिक्रुञ्चां च>> [[3।2।59]] इत्यनेन  'क्विन्' प्रत्ययं कृत्वा भिन्नाः दिशावाचकशब्दाः सिद्ध्यन्ति । यथा - \n1) प्र + अञ्च् + क्विन्  --> प्राच्  । 'पूर्वः' इत्यर्थः ।     \n2) प्रति + अञ्च् + क्विन् --> प्रत्यच् । 'पश्चिमः' इत्यर्थः ।     \n3) उद् + अञ्च् + क्विन् --> उदच् । 'उत्तरः' इत्यर्थः ।\n\nएते त्रयः अपि शब्दाः 'अञ्चुँ' इत्यन्ताः सन्ति अतः 'उगितः' सन्ति । अतः एतेषाम् प्रयोगः यदा 'दिश्' इति स्त्रीलिङ्गशब्दस्य विशेषणरूपेण क्रियते, तदा एतेषाम् अपि स्त्रीत्वम् अपेक्ष्यते । अस्यां स्थितौ  <<उगितश्च>> [[4।1।6]] इत्यनेन एते सर्वे शब्दाः ङीप् प्रत्ययं स्वीकुर्वन्ति । यथा -\n\n1. 'प्राच्' शब्दस्य स्त्रीत्वे -\n= प्र + अच् + ङीप् [<<उगितश्च>> [[4।1।16]] इति ङीप्]\n--> प्र + च्  + ई  [<<अचः>> [[6।4।138]] इत्यनेन 'अच्' इत्यस्य अकारस्य लोपः भवति]\n--> प्रा + च् + ई  [<<चौ>> [[6।3।138]] इति अङ्गस्य दीर्घादेशः ]\n--> प्राची । \nयथा - प्राची दिक् । पूर्वदिशा - इत्यर्थः ।    \nस्मर्तव्यम् -  देशस्य कालस्य वा विशेषणरूपेण तु 'प्राच्' इति  मूलशब्दः एव प्रयुज्यते, तत्र 'ङीप्' इति प्रत्ययः न भवति, यतः 'देश' उत 'काल' एतौ शब्दौ स्त्रीवाचिनौ न स्तः । यथा - प्राङ् देशः, प्राङ् कालः । (प्रथमैकवचनस्य रूपे <<उगिदचां सर्वनामस्थाने अधातोः>> [[7।1।70]] इति नुमागमः, तथा च <<चोः कुः>> [[8।2।30]] इति कुत्वम् विधीयते)।\n                 \nएवमेव - \n2) 'प्रत्यच्' शब्दस्य स्त्रीत्वे -\n= प्रति + अच् + ङीप् [<<उगितश्च>> [[4।1।16]] इति ङीप्]\n--> प्रति + च्  + ई  [<<अचः>> [[6।4।138]] इत्यनेन 'अच्' इत्यस्य अकारस्य लोपः भवति]\n--> प्रती + च् + ई  [<<चौ>> [[6।3।138]] इति अङ्गस्य दीर्घादेशः ]\n--> प्रतीची  । \nयथा - प्रतीची  दिक् । पश्चिमदिशा - इत्यर्थः ।    \nदेशस्य कालस्य वा विशेषणरूपेण तु 'प्रत्यच्' इति  मूलशब्दः एव प्रयुज्यते । यथा - प्रत्यङ्  देशः, प्रत्यङ्  कालः । (प्रथमैकवचनस्य रूपे <<उगिदचां सर्वनामस्थाने अधातोः>> [[7।1।70]] इति नुमागमः, तथा च <<चोः कुः>> [[8।2।30]] इति कुत्वम् विधीयते)।\n\nतथैव - \n3) 'उदच्' शब्दस्य स्त्रीत्वे -\n= उद् + अच् + ङीप् [<<उगितश्च>> [[4।1।16]] इति ङीप्]\n--> उद्  + ईच्  + ई [<<उद ईत्‌>> [[6।4।139]] इति अकारस्य इकारादेशः]\n--> उदीची ।\nयथा - उदीची दिक् । उत्तरदिशा - इत्यर्थः ।   \nदेशस्य कालस्य वा विशेषणरूपेण तु 'उदच्' इति  मूलशब्दः एव प्रयुज्यते । यथा - उदङ्  देशः, उदङ्  कालः । (प्रथमैकवचनस्य रूपे <<उगिदचां सर्वनामस्थाने अधातोः>> [[7।1।70]] इति नुमागमः, तथा च <<चोः कुः>> [[8।2।30]] इति कुत्वम् विधीयते)।\n   \nएतादृशम् निर्मिताः 'प्राची, प्राच्, प्रतीची, प्रत्यच्, उदीची, उदच्' एते सर्वे  शब्दाः दिशावाचकाः सन्ति । एतेषाम् सप्तम्यन्तात् / पञ्चम्यन्तात् / प्रथमान्तात् स्वार्थे             विहितस्य 'अस्ताति' प्रत्ययस्य लुक् भवति । \n\nयथा -\n1. प्राच्यां  दिशि / प्राच्यः दिशः /  प्राची दिक्  \n=  प्राच्याम् / प्राच्यः / प्राची + अस्ताति \n--> प्राची + अस्ताति  [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]  \n--> प्राची ['अस्ताति'प्रत्ययस्य लुक्] \n--> प्राच् [<<लुक् तद्धितलुकि>> [[1।2।49]] इति स्त्रीप्रत्ययस्य अपि लुक् । स्त्रीप्रत्यस्य निवृत्तौ ङीप्-प्रत्ययविशिष्टम् अङगकार्यम् अपि निवर्तते, अतः 'प्र + अच्' इत्यवे अवशिष्यते । सवर्णदीर्घं कृत्वा 'प्राच्' इति सिद्ध्यति । अस्य <<तद्धितश्चासर्वविभक्तिः>> [[1।3।38]] इति अव्ययसंज्ञा विधीयते ।]\n--> प्राच् + सुँ [प्रथमैकवचनस्य सुँ-प्रत्ययः ]\n--> प्राच्  [<<अव्ययादाप्सुपः>> [[2।4।82]] इति सुँ-प्रत्ययस्य लुक्]\n--> प्राक् [सुँ-प्रत्ययस्य लुकि अपि <<सुप्तिङन्तं पदम्>> [[1।4।14]] इति पदसंज्ञा । अतः <<चोः कुः>>  [[8।2।30]] इति पदान्तचकारस्य कुत्वे ककारः]\n--> प्राग् [<<झलां जशोऽन्ते>> [[8।2।39]] इति पदान्तककारस्य जश्त्वे गकारः]\n\nउदाहरणम् - 'प्राग् वसति' (= प्राच्यां दिशि वसति) । प्राग् आगतः  (प्राच्यः दिशः आगतः) ।\n\nविशेषः - देशस्य तथा कालस्य विशेषणरूपेण यत्र 'प्राच्' शब्दः प्रयुज्यते, तत्रापि 'प्राच्' शब्दात् अस्ताति-प्रत्यये प्राप्ते तस्य लुक् कृत्वा 'प्राग्' इत्येव रूपम् सिद्ध्यति । यथा - 'प्राचि काले' / 'प्राचि देशे' / 'प्राचः कालात्' / 'प्राचः देशात्' / प्राङ् कालः / प्राङ् देशः  = प्राग् । अस्यापि प्रक्रिया समाना एव, परन्तु तत्र स्त्रीप्रत्ययविशिष्टः अंशः नास्ति ।             \n\n2. प्रतीच्यां दिशि / प्रतीच्यः दिशः / प्रतीची दिक् / प्रतीचि देशे / प्रतीचः देशात् / प्रत्यङ् देशः / प्रतीचि काले / प्रतीचः कालात् / प्रत्यङ् कालः  = प्रत्यग् । अस्यापि प्रक्रिया 'प्राक्' शब्दवदेव भवति । इत्युक्ते -\n[अ]  'प्रतीची' शब्दस्य विषये 'अस्ताति' प्रत्ययस्य लुकि कृते ङीप्-प्रत्ययस्य <<लुक् तद्धितलुकि>> [[1।2।49]] इत्यनेन लुक् विधीयते, तेन च ङीप्-निमित्तभूतम् कार्यम् अपि विनश्यति, अतः 'प्रति + अच्' इत्येव अवशिष्यते । अग्रे यणादेशं कृत्वा 'प्रत्यच्' इति प्रातिपदिकम् सिद्ध्यति । 'प्रत्यग्' इति तस्य प्रथमैकवचनम् ।\n[आ] पुँल्लिङ्गनपुँसकलिङ्गयोः 'प्रत्यच्' शब्दस्य विषये तु केवलं प्रत्ययलुक् तथा अग्रे कुत्वजश्त्वे 'प्रत्यग्' इति अव्ययं सिद्ध्यति ।\n                      \n3. उदीच्यां दिशि / उदीच्यः दिशः / उदीची दिक् / उदीचि देशे / उदीचः देशात् / उदङ् देशः / उदीचि काले / उदीचः कालात् / उदङ् कालः  = उदग् । अस्यापि प्रक्रिया 'प्राक्' शब्दवदेव भवति -\n[अ]  'उदीची' शब्दस्य विषये 'अस्ताति' प्रत्ययस्य लुकि कृते अङ्गस्य  ङीप्-प्रत्ययस्य <<लुक् तद्धितलुकि>> [[1।2।49]] इत्यनेन लुक् विधीयते, तेन च ङीप्-निमित्तभूतम् कार्यम् अपि विनश्यति, अतः 'उद् + अच्' इत्येव अवशिष्यते । अग्रे वर्णमेलनं कृत्वा 'उदच्' इति प्रातिपदिकम् सिद्ध्यति । 'उदग्' इति तस्य प्रथमैकवचनम् ।\n[आ] पुँल्लिङ्गनपुँसकलिङ्गयोः 'उदच्' शब्दस्य विषये तु तु केवलं प्रत्ययलुक् तथा अग्रे कुत्वजश्त्वे 'उदग्' इति अव्ययं सिद्ध्यति ।\n\nअनेन प्रकारेण अस्मिन् सूत्रे 'प्राग्, प्रत्यग्, उदग्' एतेषां त्रयाणां शब्दानां सिद्धिः दत्ता अस्ति । \n",
    "skn": "1980",
    "mskn": "2108",
    "sskn": "0",
    "lskn": "0",
    "plskn": "0",
    "lpn": "0",
    "sk": " अञ्चत्यन्ताद्दिक्शब्दादस्तातेर्लुक् स्यात् ॥लुक्तद्धितलुकि <{1408}> ॥ प्राच्यां प्राच्याः प्राची वा दिक् प्राक् । उदक् । एवं देशे काले च ॥",
    "lsk": "",
    "balamanorama": "<<अञ्चेर्लुक्>> - अञ्चेर्लुक् । प्राच्यामिति । लिङ्गविशिष्टपरिभाषयाऽस्तातेर्लुक् । ",
    "tattvabodhini": "<<अञ्चेर्लुक्>> - प्राच्यां प्राच्या इति । प्राच्यादिशि वसति — प्राग्वसति । प्राच्या दिश आगतः प्रागागत इत्यादि योज्यम् ।",
    "padamanjari": " अञ्चत्यन्तेभ्य इति। केवलेभ्यः, लिङ्गविशिष्टेभ्यश्च। स्रीप्रत्ययोऽपि निवर्तत इति। एवं चाकारलोपः, ठ्चौऽ इति दीर्घत्वं च नास्तीति, प्रागित्यत्र सवर्णदीर्घत्वम्, प्रत्यगित्यत्र यणादेशः ॥",
    "kashika": "अञ्चत्यन्तेभ्यो दिक्शब्देभ्य उत्तरस्य अस्तातिप्रत्ययस्य लुग् भवति। प्राच्यां दिशि वसति। लुक् तद्धितलुकि [[1|2|49]] इति स्त्रिप्रत्ययो ऽपि निवर्तते। प्राग् वसति। प्रागागतः। प्राग् रमणियम्। प्रत्यग् वसति। प्रत्यगागतः। प्रत्यग् रमणीयम्।",
    "kashika_nyaas": "",
    "sae": "",
    "mahabhashyam": "",
    "pradeep": "",
    "video": ""
}