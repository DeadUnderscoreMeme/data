{
    "i": "53008",
    "an": "तसिल्$53007##किं-सर्वनाम-बहुभ्यः$53002##अद्‍व्यादिभ्यः$53002",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्दिशो विभक्तिः$5$3$1##किंसर्वनामबहुभ्योऽद्व्यादिभ्यः$5$3$2##वा$4$1$82",
    "ss": " किम्-सर्वनामबहुभ्यः अद्व्यादिभ्यः तसेः तसिल्",
    "sa": "सर्वादिगणे विद्यमानेभ्यः 'सर्व' इत्यस्मात् आरभ्य 'एक' इति यावत् शब्देभ्यः, 'बहु' शब्दात् तथा च 'किम्' शब्दात् विहितस्य 'तसि' प्रत्ययस्य 'तसिल्' आदेशः भवति । ",
    "sd": "'तसि' इति कश्चन तद्धितप्रत्ययः स्वार्थिकप्रकरणे <<प्रतियोगे पञ्चम्यास्तसिः>> [[5।4।44]] तथा <<अपादाने चाहीयरुहोः>> [[5।4।45]] एताभ्याम् सूत्राभ्याम् पञ्चमीविभक्तिभ्यः शब्देभ्यः पाठितः अस्ति । यदि अयम् तसि-प्रत्ययः सर्वादिगणे विद्यमानेभ्यः 'सर्व' इत्यस्मात् आरभ्य 'एक' इति यावत् शब्देभ्यः, 'बहु' शब्दात् तथा च 'किम्' शब्दात् विधीयते, तर्हि तस्य वर्तमानसूत्रेण 'तसिल्' आदेशः भवति । \n\nयथा -\nकस्मात् + तसि [<<प्रतियोगे पञ्चम्यास्तसिः>> [[5।4।44]] इत्यनेन तसि-प्रत्ययः]\n→ कस्मात् + तसिल् [वर्तमानसूत्रेण 'तसि' प्रत्ययस्य 'तसिल्' आदेशः] \n→  किम् + तस् [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति पञ्चमीप्रत्ययस्य लुक्]\n→ कु + तस् [<<किमः कः>> [[7|2|103]] इत्यनेन विभक्तिसंज्ञके प्रत्यये परे 'किम्' इत्यस्य 'क' इति आदेशे प्राप्ते तं बाधित्वा तकारादौ प्रत्यये परे <<कु तिहोः>> [[7|2|104]] इति 'कु' आदेशः ]\n→ कुतः [<<ससजुषो रुँः>> [[8|2|66]] इति रुँत्वम् । <<खरवसानयोर्विसर्जनीयः>> [[8|3|15]] इति विसर्गः]\n\nएवमेव 'यतः', 'ततः', 'सर्वतः' - आदयः शब्दाः अपि सिद्ध्यन्ति ।\n\nज्ञातव्यम् - 'तसि'-प्रत्ययस्य 'तसिल्' इत्यस्य आदेशस्य प्रयोजनद्वयम् - \nअ) 'तसिल्' प्रत्ययः विभक्तिसंज्ञकः अस्ति, अतः अस्मिन् आदेशे कृते विभक्तिविशिष्टाः आदेशाः (यथा - <<त्यदादीनामः>> [[7।2।102]], <<किमः कः>>  [[7।2।103]] - आदयः) भवितुम् अर्हन्ति । 'तसिल्' आदेशः न भवेत् चेत् एते आदेशाः अपि न विधीयन्ते, अतः इष्टरूपम् न सिद्ध्येत ।\nआ) 'तस्' प्रत्ययस्य आदिस्वरः तकारः <<आद्युदात्तश्च>> [[3।1।3]] इत्यनेन आद्युदात्तः भवति । परन्तु तसिल्-प्रत्यये परे <<लिति>> [[6।1।193]] इत्यनेन प्रत्ययात् पूर्वं विद्यमानः स्वरः उदात्तत्वं प्राप्नोति, न हि प्रत्ययस्य आदिस्वरः । एतम् स्वरभेदम् दर्शयितुम् अपि 'तसि' इत्ययस्य 'तसिल्' आदेशः आचार्येण प्रोक्तः अस्ति । \n\nस्मर्तव्यम् - तसिल्-प्रत्यये परे <<तसिलादिषु आकृत्वसुचः>> [[6।3।35]] इत्यनेन स्त्रीवाचिनः अङ्गस्य पुंवद्भावः भवति । \nयथा - बह्व्याः इत्येव\n= बह्वी + तस्  [<<प्रतियोगे पञ्चम्यास्तसिः>> [[5।4।44]] इत्यनेन तसि-प्रत्ययः]\n= बह्वी + तसिल्  [वर्तमानसूत्रेण 'तसि' प्रत्ययस्य 'तसिल्' आदेशः]   \n→ बहु + तसिल् [पुंवद्वावः]\n→ बहुतः ।      ",
    "skn": "1955",
    "mskn": "0",
    "sskn": "0",
    "lskn": "0",
    "plskn": "0",
    "lpn": "1504",
    "sk": " किंसर्वनामबहुभ्यः परस्य तसेस्तसिलादेशः स्यात् । स्वरार्थं विभक्त्यर्थं च वचनम् ॥",
    "lsk": "",
    "balamanorama": "<<तसेश्च>> - तसेश्च । परस्य तसेरिति ।प्रतियोगे पञ्चम्यास्तसिः॑अपादाने चाहीयरुहो॑रिति वक्ष्यमाणस्य तसेरित्यर्थः । ननु तसेस्तसिल्किमर्थमित्यत आह — स्वराथमिति । लित्स्वरार्थमित्यर्थः । विभक्त्यर्थमिति । विभक्तिनिमित्तकत्यदाद्यत्वार्थमित्यर्थः । अन्यथा परत्वात्तसौ कृते तस्य अप्राग्दिशीयत्वाद्विभक्तित्वाऽभावात्त्यदाद्यत्वादिकं न स्यादित्यर्थः । ",
    "tattvabodhini": "",
    "padamanjari": " तस्य तसेरिति। परत्वात्कृतस्य तसिलोऽवकाशः - कुतोऽवहीयते, कुतोऽवरोहतीति, तसेस्तु ग्रमत आगच्छतीत्यादिः; कुत आगच्छतीत्यादावुभयप्रसङ्गे परत्वातसकिर्भवति, तस्यानेन तसिलादेसः। तसेस्तसिल्वचनं स्वरार्थमिति। लित्करणस्योक्तं प्रयोजनम्। विभक्त्यर्थं चेति। विभक्तिसंज्ञार्थं चेत्यर्थः। अन्यथा परत्वातसौ कृते तस्याप्राग्दिशीयत्वाद्विभक्तिसंज्ञाया अभावात्यदाद्यत्वं न स्यादिति रूपमेव न सिद्ध्येत् ॥",
    "kashika": "प्रतियोगे पञ्चम्यास् तसिः [[5|4|44]] , अपादाने च अहीयरुहोः [[5|4|45]] इति वक्ष्यति। तस्य तसेः किंसर्वनामबहुभ्यः परस्य तसिलादेशो भवति। कुत आगतः। यतः। ततः। बहुत आगतः। तसेस् तसिल्वचनं स्वरार्थं विभक्त्यर्थं च।",
    "kashika_nyaas": "   `कुत आगत` इति। `अपादाने चाहीयरुहोः`  [[5|4|45]]  इति परत्वात्? तसौ कृते तस्यानेन तसिल्। ननु च कृतेऽपि तसिलि तदेव रूपम्, तत्किमर्थमादिश्यते? इत्याह - `तसेस्तसिल्ववचनम्` इत्यादि॥",
    "sae": "",
    "mahabhashyam": " तसेश्च (2166) (तसिलादेशाधिकरणम्) (वार्तिकावतरणभाष्यम्) किमर्थं तसेस्तसिलुच्यते? (5807 प्रयोजनवार्तिकम्॥ 1 ॥) - तसेस्तसिल्वचनं स्वरार्थम् - (भाष्यम्) तसेस्तसिल्वचनं क्रियते। किं प्रयोजनम्? स्वरार्थम्। लिति 6।1।193 प्रत्ययात्पूर्वमुदात्तं भवतीत्येष स्वरो यथा स्यात्॥ (सूत्राक्षेपे समाधानभाष्यम्) ननु चायं तसिल् तसिं बाधिष्यते। न सिद्ध्यति। परत्वात्तसिः प्राप्नोति। तसिलोऽवकाशः - ततो हीयते, ततोऽवरोहति। तसेरवकाशः - ग्रामत आगच्छति, नगरत आगच्छति। इहोभयं प्राप्नोति - तत आगच्छति, यत आगच्छतीति। परत्वात्तसिः प्राप्नोति। तस्मात्सुष्ठूच्यते तसेस्तसिल्वचनं स्वरार्थमिति॥ ",
    "pradeep": "",
    "video": ""
}
