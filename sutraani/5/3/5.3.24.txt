{
    "i": "53024",
    "an": "प्रकारवचने$53023##किं-सर्वनाम-बहुभ्यः$53002##अद्‍व्यादिभ्यः$53002",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्दिशो विभक्तिः$5$3$1##किंसर्वनामबहुभ्योऽद्व्यादिभ्यः$5$3$2##वा$4$1$82",
    "ss": "प्रकारवचने इदमः थमुः",
    "sa": "'इदम्' सर्वनामशब्दात् प्रकारवचने अभिधेये स्वार्थे थमु-प्रत्ययः विधीयते । ",
    "sd": "'इदम्' इति सर्वनामसंज्ञकः शब्दः । अस्मात् शब्दात्  'प्रकारवचने' वाच्ये  <<प्रकारवचने थाल्>> [[5।3।23]] इत्यनेन स्वार्थे थाल्-प्रत्यये प्राप्ते तं बाधित्वा वर्तमानसूत्रेण 'थमु' इति प्रत्ययः उच्यते । अस्मिन् प्रत्यये उकारः उच्चारणार्थः अस्ति, अतः प्रक्रियायाम्  तस्य लोपः विधीयते ; प्रयोगे 'थम्' इत्येव दृश्यते । प्रक्रिया इयम् -\n\nअनेन प्रकारेण इत्येव\n= अनेन + थमु [विवक्षया अत्र तृतीयान्तात् प्रत्ययः भवति ।]\n→ अनेन + थम् [उकारस्य लोपः]\n→ इदम् + थम् [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n→ इत्  + थम्  [<<एतेतौ रथोः >> [[5।3।4]] इति इदम्-शब्दस्य थकारादौ प्रत्यये परे इत् -आदेशः]\n→ इद् + थम् [थम्-प्रत्यये परे अङ्गस्य <<स्वादिष्वसर्वनामस्थाने>> [[1।4।17]] इति पदसंज्ञा । पदसंज्ञायां सत्याम् <<झलां जशोऽन्ते>> [[8।2।39]] इति जश्त्वे तकारस्य दकारः]      \n→ इत् + थम् [<<खरि च>> [[8।4।55]] इति चर्त्वे तकारः]     \n→ इत्थम् ।\n\nएतादृशम्  'अनेन प्रकारेण' इत्यस्मिन् अर्थे 'इत्थम्' इति शब्दः सिद्ध्यति । <<तद्धितश्चासर्वविभक्तिः>> [[1।1।38]] इत्यनेन अस्य अव्ययसंज्ञा अपि जायते ।\n          \nअत्र एकम् वार्त्तिकम् ज्ञेयम् - <! थमुप्रत्ययः पुनरेतद उपसङ्ख्येयः!> । इत्युक्ते, वर्तमानसूत्रेण पाठितः थमु-प्रत्ययः 'एतद्' शब्दात् अपि विधीयते । यथा - \nएतेन प्रकारेण इत्येव  \n=  एतद्  + थम् [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सुप्-प्रत्ययस्य लुक्]\n→ इत्  + थम्  [<<एतदोऽन्>> [[5।3।5]] इत्यस्य योगविभागेन  एतद्-शब्दात् थकारादौ प्रत्यये परे तस्य इत्-आदेशः]\n→ इद् + थम् [थम्-प्रत्यये परे अङ्गस्य <<स्वादिष्वसर्वनामस्थाने>> [[1।4।17]] इति पदसंज्ञा । पदसंज्ञायां सत्याम् <<झलां जशोऽन्ते>> [[8।2।39]] इति जश्त्वे तकारस्य दकारः]      \n→ इत् + थम् [<<खरि च>> [[8।4।55]] इति चर्त्वे तकारः]     \n→ इत्थम् ।\n                \nविशेषः - अस्मिन् सूत्रे 'थमु' इति प्रत्यये मकारोत्तरः उकारः उच्चारणार्थः अस्ति । यद्यपि अत्र उकारः न पाठ्यते, तथापि 'थम्' इति स्थिते मकारस्य <<हलन्त्यम्>> [[1।3।3]] इत्यनेन इत्संज्ञा नैव भवितुम् अर्हति, यतः विभक्तिप्रत्ययस्य अन्ते विद्यमानस्य मकारस्य इत्संज्ञा <<न विभक्तौ तुस्माः>> [[1।3।4]] इत्यनेन निषिध्यते । अतः वस्तुतः अस्मिन् सूत्रे मकारोत्तरस्य अकारस्य न किमपि प्रयोजनम् ; केवलम् 'थम्' इत्येव उच्येत चेदपि साधु एव । एवं सत्यपि आचार्यः अत्र मकारात् अनन्तरम् उकारं स्थापयति । अयम् उकारः अस्य ज्ञापकम् , यत् <<न विभक्तौ तुस्माः>> [[1।3।4]] इत्यनेन निर्दिष्टः इत्संज्ञानिषेधः अनित्यः अस्ति - इत्युक्ते, केषुचन स्थलेषु अयम् न विधीयते । एतत् अनित्यत्वम् एव कारणम् यत् <<किमोऽत्‌>> [[5।3।12]] इत्यत्र पाठिते 'अत्' प्रत्यये तकारस्य इत्संज्ञानिषेधः न भवति । ",
    "skn": "1972",
    "mskn": "2100",
    "sskn": "0",
    "lskn": "1210",
    "plskn": "251",
    "lpn": "1517",
    "sk": " थालोऽपवादः ॥ ।<!एतदोऽपि वाच्यः !> (वार्तिकम्) ॥ अनेन एतेन वा प्रकरेण इत्थम् ॥",
    "lsk": "थालोऽपवादः। (एतदोऽपि वाच्यः)। अनेन एतेन वा प्रकारेण इत्थम्॥",
    "balamanorama": "<<इदमस्थमुः>> - इदमस्थमुः । इदंशब्दात्प्रकारवृत्तेस्थमुप्रत्ययः स्यादित्यर्थः । प्रत्यये उकार उच्चारणार्थः । मकारस्य उपदेशेऽन्त्यत्वाऽभावान्नेत्त्वम् । यद्यपि 'न विभक्तौ' इति निषेधादेव मस्येत्त्वं न भवति, ततापि तदनित्यत्वज्ञापनार्थं मकारोच्चारणमित्याहुः । इत्थमिति ।एतेतौ रथो॑रिति प्रकृतेरिदम इदादेशः । एतच्छब्दात्थमुप्रत्यये तु 'एतद' इति योगविभागादिदादेशः । ",
    "tattvabodhini": "",
    "padamanjari": "",
    "kashika": "इदंशब्दात् प्रकारवचने थमुः प्रत्ययो भवति। थालो ऽपवादः अनेन प्रकारेण इत्थम्। उकारो मकारपरित्राणार्थः।",
    "kashika_nyaas": "   ",
    "sae": "",
    "mahabhashyam": "",
    "pradeep": "",
    "video": ""
}
