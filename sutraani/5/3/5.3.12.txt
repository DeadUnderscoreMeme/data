{
    "i": "53012",
    "an": "सप्तम्याः$53010##किं-सर्वनाम-बहुभ्यः$53002##अद्‍व्यादिभ्यः$53002",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्दिशो विभक्तिः$5$3$1##किंसर्वनामबहुभ्योऽद्व्यादिभ्यः$5$3$2##वा$4$1$82",
    "ss": "किमः सप्तम्याः अत् वा ",
    "sa": "'किम्' शब्दस्य सप्तमीविभक्त्यन्तात् स्वार्थे विकल्पेन 'अत्' प्रत्ययः विधीयते । ",
    "sd": "'किम्' इति कश्चन सर्वनामशब्दः । अस्य सप्तम्येकवचनस्य रूपात् स्वार्थे << सप्तम्यास्त्रल् >> [[5।3।10]] इत्यनेन त्रल्-प्रत्यये प्राप्ते वर्तमानसूत्रेण विकल्पेन 'अत्' प्रत्ययः अपि भवति । यथा -\n\nकस्मिन् इत्येव\n= कस्मिन् + अत् ['अत्' इति प्रत्ययः।]\n--> कस्मिन् + अ [तकारस्य <<हलन्त्यम्>> [[1।3।3]] इति इत्संज्ञा, <<तस्य लोपः>> [[1।3।9]] इति लोपः] \n--> किम् + अ [<<कृत्तद्धितसमासाश्च>> [[1|2|46]] इति प्रातिपदिकसंज्ञा, <<सुपो धातुप्रातिपदिकयोः>> [[2|4|71]] इति सप्तमीप्रत्ययस्य लुक्]         \n--> क्व   + अ [<<क्वाति>> [[7।2।105]] इति 'किम्' इत्यस्य 'क्व'-आदेशः]\n--> क्व् + अ  [<<यस्येति च>>  [[6।4।148]] इति अकारलोपः]\n--> क्व \n\nअनेन निर्मितः 'क्व' शब्दः 'कुत्र' अस्मिन्नेव अर्थे प्रयुज्यते । <<तद्धितश्चासर्वविभक्तिः>> [[1।3।38]] इत्यनेन अस्य अव्ययसंज्ञा अपि भवति ।\n\nस्मर्तव्यम् - अस्मिन् सूत्रे 'वा' इति अपकर्षः अस्ति, <<वा ह च च्छन्दसि>> [[5।3।13]] इत्यस्मात् अस्य ग्रहणं भवति । अतः पक्षे <<सप्तम्यास्त्रल्>> इत्यनेन 'त्रल्' प्रत्ययं कृत्वा 'कुत्र' इत्यपि रूपं सिद्ध्यति ।                   \n                   \nविशेषः - अस्मिन् सूत्रे पाठितः 'अत्' अयम् प्रत्ययः वस्तुतः <<प्राग्दिशो विभक्तिः>> [[5।3।1]] इत्यनेन विभक्तिसंज्ञकः अस्ति । अतः अस्य तकारस्य <<हलन्त्यम्>> [[1।3।3]] इति इत्संज्ञायाम् प्राप्तायाम् <<न विभक्तौ तुस्माः>> [[1।3।4]] इत्यनेन तस्याः निषेधः भवेत् । इत्युक्ते, तकारस्य इत्संज्ञा नैव कर्तव्या । परन्तु अत्र 'अत्' प्रत्यये तकारस्य इत्संज्ञा अवश्यम् इष्यते । अस्य स्पष्टीकरणार्थम् <<न विभक्तौ तुस्माः>> [[1।3।4]]  इत्यस्य अनित्यत्वम् उदाह्रियते । इत्युक्ते,  <<न विभक्तौ तुस्माः>> [[1।3।4]] इति सूत्रम् अनित्यम् अस्ति, अतः अत्र तकारस्य इत्संज्ञासमये अस्य प्रसक्तिः न विद्यते  - इति आशयः । अस्मिन् विषये <<इदमस्थमुः>> [[5।3।24]] इत्यत्र अधिकेन उक्तम् अस्ति, तदपि दृश्येत ।\n            \n\n",
    "skn": "1959",
    "mskn": "2087",
    "sskn": "0",
    "lskn": "1200",
    "plskn": "242",
    "lpn": "1507",
    "sk": " वाग्रहणमपकृष्यते । सप्तम्यन्तात्किमोऽद्वा स्यात्पक्षे त्रल् ॥",
    "lsk": "वाग्रहणमपकृष्यते। सप्तम्यन्तात्किमोऽद्वा स्यात् पक्षे त्रल्॥",
    "balamanorama": "<<किमोऽत्>> - किमोऽत् । अपकृष्यत इति ।वा ह च छन्दसी॑त्युत्तरसूत्रादिति शेषः । अपकर्षे व्याख्यानमेव शरणम् । अत्प्रत्यये तकार इत् ।न विभक्ता॑विति निषेधस्तु न भवति,तवर्गस्येत्त्वप्रतिषेधोऽतद्धिते॑ इति वार्तिकात् । ",
    "tattvabodhini": "<<किमोऽत्>> - किमोऽत् ।न विभक्तौ तुस्माः॑इतिनिषेधोऽत्र न प्रवर्तते, थमोरुकारेण मकारपरित्राणार्थेनाऽनित्यताज्ञापनात् । वाग्रहणमिति ।किमोऽद्वा॑इति सूत्रं पठित्वाह च छन्दसी॑ति सूत्रयितुं युक्तम् ।",
    "padamanjari": " तकारस्य ठ्न विभक्तौ तुस्माःऽ इतीत्संज्ञाप्रतिषेधो न भवति; अनित्यत्वात्। अनित्यत्वं तु ठिदमस्थमुःऽ इति थम उकारान्मकारस्येत्संज्ञापरिहाणार्थाज्ज्ञायते। दानीमस्तु मकारस्य भवत्येव प्रतिषेधः। अनित्यत्वं हि ज्ञाप्यते, न पुनस्तद्धितेष्वस्याभावः। उतरसूत्रादिति। ठ्किमोऽद्वाऽ इति सूत्रं पठितव्यम्। ठ्ह च च्छन्दसिऽ इत्यत्र चकारेण त्रतलोः समुच्चयादिष्टसिद्धिरिति तेषां भावः। भागवृत्तिकारस्तु भाषायामेतन्नेच्छति ॥",
    "kashika": "किमः सप्तम्यन्तादत् प्रत्ययो भवति। त्रलो ऽपवादः। क्व भोक्ष्यसे। क्वाध्येष्यसे। त्रलम् अपि केचिदिच्छन्ति कुत्र। तत्कथम्? उत्तरसूत्राद् वावचनं पुरस्तादपकृष्यते।",
    "kashika_nyaas": "   `क्व` इति। `क्वाति`  [[7|2|105]]  इति किमः क्वादेशः `न विभक्तौ तुस्माः  [[1|3|4]]  इति प्रतिषेधस्य `इवमस्थमुः`  [[5|3|24]] ) इत्युकारेणानित्यत्वस्य ज्ञपितत्वादित्संज्ञा तकारस्य। दानीमस्तु प्रतिषेधान्नास्तीत्संज्ञा; प्रयोजनाभावाच्च॥",
    "sae": "",
    "mahabhashyam": "",
    "pradeep": "",
    "video": ""
}