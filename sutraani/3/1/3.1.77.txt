{
    "i": "31077",
    "an": "सार्वधातुके$31067##कर्तरि$31068",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$22",
    "ss": "कर्त्तरि सार्वधातुके तुदादिभ्यः धातोः परः श-प्रत्ययः",
    "sa": "सार्वधातुके कर्तरि प्रत्यये परे तुदादिगणस्य धातोः परः श-प्रत्ययः विधीयते ।",
    "sd": "किम् नाम सार्वधातुकप्रत्ययः? <<तिङ्शित्सार्वधातुकम्>> [[3|4|113]] इत्यनेन  तिङ्-प्रत्ययाः तथा शित्-प्रत्ययाः सार्वधातुकसंज्ञां प्राप्नुवन्ति ।\nकिम् नाम कर्तरिप्रयोगः? <<लः कर्मणि च भावे च अकर्मकेभ्यः>> [[3|4|69]] अनेन सूत्रेण लकारः कर्तारम्, कर्म, तथा भावं निदर्शयितुम् शक्नोति । यत्र लकारः कर्तारम् निदर्शयति, सः कर्तरिप्रयोगः । \n\nकर्तरि प्रयोगे सार्वधातुके प्रत्यये परे तुदादिगणस्य धातोः परः 'श' इति गणविकरणम् प्रत्ययरूपेण आगच्छति । अस्मिन् विकरणे शकारस्य <<लशक्वतद्धिते>> [[1|3|8]] इत्यनेन इत्संज्ञा भवति, अग्रे <<तस्य लोपः>> [[1|3|9]] इत्यनेन तस्य लोपः भवति । अतः केवलम् 'अ' इति अवशिष्यते ।  उदाहरणद्वयम् - \n  \n1. तुदँ (व्यथने) -  इति तुदादिगणस्य प्रथमः धातुः । अस्य लट्लकारस्य प्रथमपुरुषैकवचनस्य रूपम् एतादृशम् सिदध्यति - \nतुद् + लट् [<<वर्तमाने लट्>> [[3|2|123]] इति लट्-लकारः]\n→ तुद् + तिप् [<<तिप्तस्झि...>> [[3|4|78]] इत्यनेन प्रथमपुरुषैकवचनस्य विवक्षायाम् 'तिप्' प्रत्ययः]\n→ तुद्  + श + ति [सार्वधातुके प्रत्यये परे <<तुदादिभ्यः शः>> [[3|1|77]] इति विकरणप्रत्ययः 'श' ]\n→  तुद् अ ति  [इत्संज्ञालोपः]\n→ तुदति\n\nअत्र प्रक्रियायाम् 'तुद् + तिप्' इत्यत्र वस्तुतः  परत्वात् <<पुगन्तलघूपधस्य च>> [[7।3।86]] इत्यनेन उकारस्य गुणादेशः भवितुम् अर्हति, परन्तु तं बाधित्वा नित्यत्वात्  <<तुदादिभ्यः शः>> [[3|1|77]] इत्यनेन विकरणप्रत्ययः 'श' एव विधीयते इति स्मर्तव्यम् । अतएव पदमञ्जर्याम् उच्यते -  'तुदतीति स्थिते परत्वात् प्राप्तमपि गुणम् गुणं नित्यः शः बाधते' ।     \n                \n2. लिखँ (अक्षरविन्यासे) - इति तुदादिगणस्य धातिः ।   तस्य 'शतृ' इति सार्वधातुके प्रत्यये परे - \nलिख् + शतृ [<<लटः शतृशानचौ अप्रथमासमानाधिकरणे>> [[3|2|124]] इत्यनेन शतृ-प्रत्ययः]\n→ लिख् + श + शतृ [सार्वधातुके प्रत्यये परे <<तुदादिभ्यः शः>> [[3|1|77]] इति विकरणप्रत्ययः 'श'  ]\n→ लिख् + अ + अत् [इत्संज्ञालोपः]   \n→ लिखत् [<<अतो गुणे>> [[6।1।97]] इति गुण-एकादेशः अकारः]\n   \nज्ञातव्यम् -  <<कर्तरि शप्>> [[3|1|68]] इत्यनेन सार्वधातुके कर्तरि प्रत्यये परे धातोः परः औत्सर्गिकरूपेण शप्-प्रत्ययः विधीयते । तुदादिगणस्य धातुभ्यः तस्य अपवादरूपेण श-प्रत्ययः भवति । \n\n\nविशेषः - \nभ्वादिगणस्य विकरणप्रत्ययस्य दृश्यस्वरूपम् अपि 'अ' एव । तर्हि तुदादिगणस्य भ्वादिगणस्य च विकरणप्रत्ययोर्मध्ये को भेदः? भ्वादिगणस्य विकरणप्रत्ययः 'शप्' इति पित् अस्ति , तथा तुदादिगणस्य विकरणप्रत्ययः 'श' इति अपित् अस्ति । अपित्-त्वात् <<सार्वधातुकमपित्>> [[1।2।4]] इत्यनेन अयं प्रत्ययः ङित्वत् भवति । ङित्वत्-भावस्य प्रामुख्येन त्रीणि कार्याणि सन्ति यानि तुदादिगणस्य धातुषु दृश्यन्ते । तानि एतादृशानि - \n\n1. गुणवृद्धीनिषेधः - ङित्-प्रत्यये परे <<क्ङिति च>> [[1।1।5]] इत्यनेन अङ्गस्य गुणः वृद्धिः वा निषिध्यते । अतः 'लिख् + श + ति' इत्यत्र <<पुगन्तलघूपधस्य च>> इत्यनेन गुणः भवितुम् न अर्हति ।\n                      \n2. सम्प्रसारणम् - ङित् प्रत्यये परे तुदादिगणस्य केषुचन धातुषु सम्प्रसारणम् भवति । यथा - 'प्रच्छ् + श + ति' इत्यत्र पकारात् परस्य रेफस्य सम्प्रसारणे ऋकारादेशः भवति, अतः 'पृच्छति' इति रूपं सिद्ध्यति ।\n\n3. अनिदित्-धातुषु उपधा-नकारलोपः - ङित्-प्रत्यये परे अनिदित्-धातुषु <<अनिदितां हलः उपधायाः क्ङिति>> [[6।4।24]] इत्यनेन उपधानकारस्य लोपः भवति । यथा - 'तृन्फँ तृप्तौ' अयं धातुः अनिदित् अस्ति (अस्मिन् धातौ नकारः औपदेशिक-अवस्थायाम् एव अस्ति) । अतः श-प्रत्यये परे अस्य धातोः नकारलोपः भवति । सम्पूर्णा प्रक्रिया इयम् - \nतृन्फ् + लट् [<<वर्तमाने लट्>> [[3|2|123]] इति लट्-लकारः]\n→ तृन्फ् + तिप् [<<तिप्तस्झि...>> [[3|4|78]] इत्यनेन प्रथमपुरुषैकवचनस्य विवक्षायाम् 'तिप्' प्रत्ययः]\n→ तृन्फ्  + श + ति [सार्वधातुके प्रत्यये परे <<तुदादिभ्यः शः>> [[3|1|77]] इति विकरणप्रत्ययः 'श' ]\n→ तृफ् + अ + ति [<<अनिदितां हलः उपधायाः क्ङिति>> [[6।4।24]] इत्यनेन उपधानकारस्य लोपः]\n→ तृन् फ् + अ + ति [<<शे मुचादीनाम्>> [[7।1।59]] इत्यनेन नुमागमः ]\n→ तृंफति [<<नश्चापदान्तस्य झलि>> [[8।3।24]] इति अनुस्वारः]\n→ तृम्फति [<<अनुस्वारस्य ययि परसवर्णः>> [[8।4।58]] इति परसवर्णः मकारः]\n\nभ्वादिगण-तुदादिगणयोः विकरणयोर्मध्ये अन्यः अपि एकः विशेषः अस्ति । भ्वादिगणस्य विकरणप्रत्ययः 'शप्' इत्यस्य अकारः <<अनुदात्तौ सुप्पितौ>> [[3।1।4]] इत्यनेन अनुदात्तसंज्ञकः अस्ति, तथा तुदादिगणस्य  विकरणप्रत्ययः 'श' इत्यस्य अकारः <<आद्युदात्तश्च>> [[3।1।3]] इत्यनेन उदात्तसंज्ञकः अस्ति । ",
    "skn": "2534",
    "mskn": "762",
    "sskn": "495",
    "lskn": "650",
    "plskn": "396",
    "lpn": "453",
    "sk": "॥ अथ तिङन्ततुदादिप्रकरणम्‌ ॥\t ।{$ {!1282 तुद!} व्यथने$} ॥ इतः षट् स्वरितेतः ॥ \n\n तुदति । तुदते । तुतोद । तुतोदिथ । तुतुदे । तोत्ता । अतौत्सीत् । अतुत्त ।{$ {!1283 णुद!} प्रेरणे$} । नुदति । नुदते । नुनोद । नुनुदे । नोत्ता ।{$ {!1284 दिश!} अतिसर्जने$} । अतिसर्जनं दानम् । देष्टा । दिक्षीष्ट । अदिक्षत् । अदिक्षत ।{$ {!1285 भ्रस्ज!} पाके$} । ग्रहिज्या - <{2412}> इति संप्रसारणम् । सस्य श्चुत्वेन शः । शस्य जश्त्वेन जः । भृज्जति । भृज्जते ॥",
    "lsk": "शपोऽपवादः। तुदति, तुदते। तुतोद। तुतोदिथ। तुतुदे। तोत्ता। अतौत्सीत्, अतुत॥ णुद प्रेरणे॥ 2॥ नुदति, नुदते। नुनोद। नोत्ता। भ्रस्ज पाके॥ 3॥ ग्रहिज्येति सम्प्रसारणम्। सस्य श्चुत्वेन शः। शस्य जश्त्वेन जः। भृज्जति, भृज्जते॥",
    "balamanorama": "<<तुदादिभ्यः शः>> - तुदादिभ्यः शः । कत्र्रर्थे सार्वधातुके परे तुदादिभ्यः शः स्यात्स्वार्थे इत्यर्थः । शबपवादः । तुदतीति । लघूपधगुणं बाधित्वा नित्यत्वात् शे कृते तस्य अपित्त्वात् 'सार्वधातुकमपि' दिति ङित्त्वान् गुण इति भावः । अजन्ताऽकारवत्त्वाऽभावात्क्रादिनियमाल्लिटिथल्यपि नित्यमिट् ।तदाह —  तुतोदिथेति । तोत्तेति । अनिडिति भावः । अतौत्सीदिति । हलन्तलक्षणा वृद्धिः । णुदधातुर्णोपदेशः । अनिट् ।दिशधातुरप्यनिट् । देष्टेति । व्रश्चेति षत्वे ष्टुत्वम् । स्ये तुषढो॑रिति षस्य कत्वं च —  देक्ष्यति । दिक्षीष्टेति । 'लिङ्सिचौ' इति कित्त्वान्न गुणः । 'शल इगुपधा' दिति क्सं मत्वाह —  अदिक्षत् । अदिक्षतेति । भ्रस्ज पाके । अनिट् । भ्रस्ज अ तीति स्थिते आह  —  ग्रहिज्येति । ङित्त्वाद्रेफस्य संप्रसारममृकारः, पूर्वरूपं चेति भावः । भृस्ज् अ तीति स्थिते आह  —  सस्येत्यादि । णलि भ्रस्ज् अ इति स्थिते  —  ",
    "tattvabodhini": "<<तुदादिभ्यः शः>> - तुदतीति । परमपि लघूपधगुणं बाधित्वा नित्यत्वाच्छ इत्येके । अकृतव्यूहपरिभाषया गुणो न प्रवर्तते इत्यन्ये । भ्रस्ज पाके । भर्जनरुपः पाकोऽत्र धात्वर्थो न त्वोदनादेः पाकः, तत्र प्रयोगाऽभावादित्याहुः ।भ्रस्जो॑ इति केषांचित्पाठे तुओदितश्चे॑ति निष्ठानत्वप्रसक्त्या भृष्टः भृष्टवानिति न सिध्येत् ।",
    "padamanjari": " तुदादिभ्यः शः॥ तुदतीति। तुदतीति स्थिते परत्वात्प्राप्तमपि गुणं नित्यः शो बाधते॥",
    "kashika": "तुद व्यथने इत्येवमादिभ्यो धातुभ्यः शप्रत्ययो भवति। शपो ऽपवादः। शकारः सार्वधातुकसंज्ञार्थः। तुदति। नुदति।",
    "kashika_nyaas": "",
    "sae": "A verb belonging to the तुदादिगण gets the विकरणप्रत्यय 'श' in presence of a सार्वधातुक प्रत्यय in कर्तरि प्रयोग.",
    "mahabhashyam": "",
    "pradeep": "",
    "video": ""
}
