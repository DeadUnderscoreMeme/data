{
    "i": "31084",
    "an": "श्नः$31083##शानच्$31083##हौ$31083##कर्तरि$31068",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$22",
    "ss": "छन्दसि श्नः हौ शानच् शायज् अपि",
    "sa": "वेदानां विषये - श्ना-प्रत्ययस्य हि-प्रत्यये परे  शानच् तथा शायच् उभौ अपि आदेशौ भवतः ।",
    "sd": "<<हलः श्नः शानज्झौ>> [[3।1।83]] इत्यनेन हलन्तात् परस्य श्ना-प्रत्ययस्य हि-प्रत्यये परे शानच्-आदेशः भवति । वेदानाम् विषये शानच्-इत्यस्य स्थाने 'शायच्' आदेशः अपि अनेन सूत्रेण विधीयते । (अस्मिन् सूत्रे 'हलः' इति न अनुवर्तते, अतः अयम् आदेशः सर्वेभ्यः धातुभ्यः भवितुम् अर्हति ।)            \n         \nयथा - 'गृभाय जिह्वया मधु' (ऋग्वेदः 8.17.5) - अत्र 'गृभाय' एतत् रूपम् ग्रह्-धातोः लोट् -लकारस्य मध्यमपुरुषैकवचनस्य अस्ति । अस्य प्रक्रिया इयम् -\n\nग्रह् + लोट् [<<लोट् च>> [[3|3|162]] इत्यनेन लोट्-लकारः]\n→ ग्रह् + सिप् [<<तिप्तस्झि..>> [[3|4|78]] इत्यनेन मध्यमपुरुषैकवचनस्य विवक्षायाम् 'सिप्' प्रत्ययः] \n→ ग्रह् + श्ना + सिप् [सार्वधातुके प्रत्यये परे <<क्र्यादिभ्यः श्ना>> [[3|1|73]] इति विकरणप्रत्ययः 'श्ना']\n→ ग्रह् + श्ना + हि [<<सेर्ह्यपिच्च>> [[3|4|87]] इत्यनेन सि-प्रत्ययस्य हि-आदेशः]\n→ ग्रह् + शायच् + हि [<<छन्दसि शायजपि>>  [[3|1|84]]  इति श्ना-प्रत्ययस्य वेदानां विषये शायच्-आदेशः]\n→ ग्रह् + आय + हि [इत्संज्ञालोपः]\n→ गृ अह् + आय + हि [<<ग्रहिज्यावयिव्यधिवष्टिविचतिवृश्चतिपृच्छतिभृज्जतीनां ङिति च>> [[6।1।16]] इति रेफस्य सम्प्रसारणम् ऋकारः]  \n→ गृह्  + आय + हि <<सम्प्रसारणाच्च>> [[6।1।108]] इति ऋकार-अकारयोः पूर्वरूप-एकादेशः ऋकारः ।]    \n→ गृह्  + आय [<<अतो हेः>> [[6|4|105]] इति अदन्तात् परस्य हि-प्रत्ययस्य लोपः]\n→  गृभ् + आय [ <!हृग्रहोर्भश्छन्दसि इति हस्य भः !> अनेन वार्त्तिकेन हकारस्य भकारः]\n→ गृभाय ।\n\nवेदेषु शानच्-आदेशे कृते अपि रूपाणि दृश्यते । यथा - बधान देव सवितः (शतपथब्राह्मणम् 1.2.4.16) । अत्र 'बधान' इति रूपम् लौकिकसंस्कृतवत् एव शानच्-आदेशे कृते सिद्ध्यति ।\n          \nअत्र एकम् वार्तिकम् अपि ज्ञातव्यम् - <!हृग्रहोर्भश्छन्दसि इति हस्य भः !>  । इत्युक्ते, वेदेषु हि-प्रत्यये परे अपि शायच्-आदेशः भवितुम् अर्हति, अन्येषु प्रत्ययेषु परेषु अपि शायच्-आदेशः भवितुम् अर्हति । यथा - 'मही क्षेमं रोदसी अस्कभायत्' (अथर्ववेदः 4.1.3) - अत्र स्कम्भ् धातोः लङ्लकारस्य प्रथमपुरुषैकवचनस्य रूपे अपि 'शायच्' आदेशः कृतः दृश्यते ।",
    "skn": "3432",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " अपिशब्दाच्छानच् ॥ ।<!हृग्रहोर्भश्छन्दसि इति हस्य भः !> (वार्तिकम्) । गृभाय जिह्वया मधु (गृ॒भा॒य जि॒ह्वया॒ मधु॑) । बधान देव सवितः (ब॒धान॑ देव सवितः) । अनिदितां--- <{415}> इति बध्नातेर्नलोपः । गृभ्णामि ते (गृ॒भ्णामि॑ ते) । मध्वा जभार (मध्वा॑ ज॒भार॑) ॥ ",
    "lsk": "",
    "balamanorama": "",
    "tattvabodhini": "",
    "padamanjari": " च्छन्दसि शायजपि॥ गृभायेति। ग्रहिज्यादिसूत्रेण संप्रसारणम्, ठ्हृग्रहोर्भश्च्छन्दसिऽ इति हकारस्य भकारः। बधानेति। ठ्बन्ध बन्धनेऽ,ठनिदिताम्ऽ इति नलोपः॥",
    "kashika": "छन्दसि विषये श्नः शायचादेशो भवति, शानजपि। गृभाय जिह्वया मधु। शानचः खल्वपि बधान देव सवितः।",
    "kashika_nyaas": "   `अत्रापि चित्-- शित्करणयोः पूर्वोक्तमेव प्रयोजनम्। `{नास्ति काशिकायाम्।} गृहाण्` इति। `ग्रहण उपादाने` (धातुपाठः-1533) लोट्, सिप्; हिः, ततः श्ना,तस्य शानच्, हेर्लुक्  [[6|4|105]] , ग्रह्रादीना  [[6|1|16]]  सम्प्रसारणम्। `गृभाय` इति, क्वचित् पाठः। तत्र `ह्मग्रहोर्भश्छन्दसि` (वा। 8.2.32) इति भत्वम्। `बधान`इति। `बन्ध बन्धने` (धातुपाठः-1508) `अनिदिताम्`  [[6|4|24]]  इति नलोपः। शेषं पूर्ववत्॥",
    "sae": "The श्ना प्रत्यय following a हल् letter is seen converted either to शायच् or शानच् when followed by the 'हि' प्रत्यय.",
    "mahabhashyam": " छन्दसि शायजपि (701) (428 श्नाविकरणस्य शायजादेशविधिसूत्रम्।। 3.1.4 आ. 16 ) (1872 अहौशायज्विधिवार्तिकम्।। 1 ।।) - शायच् छन्दसि सर्वत्र- (भाष्यम्) शायच् छन्दसि सर्वत्रेति वक्तव्यम्।। क्व सर्वत्र?। हौ चाहौ च किं प्रयोजनम्?। महीरस्कभायद्, यो अस्कभायद् उद्गृभायत उन्मथायतेत्येवमर्थम्।। छन्दसि शायजपि।। 84 ।। ",
    "pradeep": "",
    "video": ""
}