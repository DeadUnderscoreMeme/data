{
    "i": "31057",
    "an": "परस्मैपदेषु$31055##अङ्$31052##लुङि$31043##च्लेः$31044",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$22",
    "ss": "इरितः च्लेः अङ् वा ",
    "sa": "इरित्-धातोः परस्य च्लि-प्रत्ययस्य विकल्पेन अङ्-आदेशः भवति ।",
    "sd": "लुङ्लकारस्य विषये धातोः <<च्लि लुङि>> [[3|1|43]] इत्यनेन च्लि-विकरणप्रत्ययः भवति । अस्य प्रत्ययस्य <<च्लेः सिच्>> [[3|1|44]] इत्यनेन औत्सर्गिकरूपेण सिच्-आदेशः विधीयते । परन्तु ये धातवः 'इरितः' सन्ति, तेषां विषये अनेन सूत्रेण च्लि-इत्यस्य विकल्पेन अङ्-आदेशः अपि भवति ।\n\nकिम् नाम 'इरित्' धातुः ? यस्मिन् धातौ 'इर्' इति वर्णसमुदायः इत्संज्ञकः अस्ति, तस्य धातोः 'इरित्' इति संज्ञा भवति ।  धातुपाठे आहत्य 23 इरितः धातवः सन्ति । एतेषां परस्य च्लि-इत्यस्य अनेन सूत्रेण विकल्पेन अङ्-आदेशः अपि भवति । पक्षे  <<च्लेः सिच्>> [[3|1|44]]  इति सिजादेशः अपि भवति । यथा -\n\n1. दृश् + लुङ् [<<लुङ्>> [[3।2।110]] इति लुङ्]\n→ दृश् + च्लि + ल् [<<च्लि लुङि>>[[3।1।43]] इति च्लि-विकरणप्रत्ययः]\n→ दृश् + अङ्  + ल् [<<इरितो वा>> [[3।1।57]] इति च्लि-इत्यस्य अङ्-आदेशः]\n→ दर्श्   + अङ् + ल् [<<ऋदृशोऽङि गुणः>> [[7।4।16]] इति दृश्-धातोः ऋकारस्य गुणः अकारः । <<उरण् रपरः>> [[1।1।51]] इति सः रपरः]     \n→ अट् +  दर्श्  + अ + ल् [<<लुङ्लङ्लृङ्क्ष्वडुदात्तः>> [[6।4।71]] इति अडागमः]\n→ अ + दर्श्  + अ + तिप्  [<<तिप्तस्..>> [[3।4।78]] इति प्रथमपुरुषैकवचनस्य प्रत्ययः]\n→ अ + दर्श्  + अ + त् [<<इतश्च>> [[3।4।100]] इति इकारलोपः]        \n→ अदर्शत्\n\nविकल्पेन सिच्-प्रत्यये कृते 'अद्राक्षीत्' इत्यपि रूपं सिद्ध्यति ।\n\n2. क्षुद्   + लुङ् [<<लुङ्>> [[3।2।110]] इति लुङ्]\n→ क्षुद् + च्लि + ल् [<<च्लि लुङि>>[[3।1।43]] इति च्लि-विकरणप्रत्ययः]\n→ क्षुद् + अङ्  + ल् [<<इरितो वा>> [[3।1।57]]इति च्लि-इत्यस्य अङ्-आदेशः]    \n→ अट् +  क्षुद्  + अ + ल् [<<लुङ्लङ्लृङ्क्ष्वडुदात्तः>> [[6।4।71]] इति अडागमः]\n→ अ + क्षुद्  + अ + तिप्  [<<तिप्तस्..>> [[3।4।78]] इति प्रथमपुरुषैकवचनस्य प्रत्ययः]\n→ अ + क्षुद्  + अ + त् [<<इतश्च>> [[3।4।100]] इति इकारलोपः]        \n→ अक्षुदत्\n\nविकल्पेन सिच्-प्रत्यये कृते 'अक्षौसीत्' इत्यपि रूपं सिद्ध्यति ।\n",
    "skn": "2269",
    "mskn": "498",
    "sskn": "500",
    "lskn": "627",
    "plskn": "0",
    "lpn": "473",
    "sk": " इरितो धातोश्च्लेरङ् वा स्यात्परस्मैपदे परे । अच्युतत् । अच्योतीत् ।{$ {!41 श्च्युतिर्!} क्षरणे$} । श्च्योतति । चुश्च्योत । अश्च्युतत् । अश्च्योतीत् । यकाररहितोऽप्ययम् । श्चोतति ।{$ {!42 मन्थ!} विलोडने$} । विलोडनं प्रतिघातः । मन्थति । ममन्थ । यासुटः किदाशिखि <{2216}> इति कित्त्वात्अनिदिताम्-<{415}> इति नलोपः । मथ्यात् ।{$ {!43 कुथि!} {!44 पुथि!} {!45 लुथि!} {!46 मथि!} हिंसासंक्लेशनयोः$} । इदित्त्वान्नलोपो न । कुन्थ्यात् । मन्थ्यात् ।{$ {!47 षिध!} गत्याम्$} । सेधति । सिषेध । सेधिता । असेधीत् । सात्पदाद्योः <{2123}> इति निषेधे प्राप्ते ॥",
    "lsk": "",
    "balamanorama": "<<इरितो वा>> - इरितो वा । 'धातोरेकाच' इत्यतो धातोरिति,च्लेः सि॑जित्यतश्च्लेरिति,अस्यतिवक्तिख्यातिब्य॑ इत्यतोऽङिति,पुषादिद्युतादी॑त्यतः परस्मैपदेष्विति चानुवर्तते । तदाह — इरितो धातोरित्यादिना । अच्युतदिति । अङि सति ङित्त्वान्न गुणः । अच्युततामच्युतन् । अच्युतः अच्युततमच्युतत । अच्युतमच्युताव अच्युताम । अङभावे त्वाह — अच्योतीदिति ।इट ईटी॑ति सिज्लोपः । अच्योतिष्टामित्यादि । श्च्युतिरिति.च्युतिवद्रूपाणि । चुश्च्योतेति । 'शर्पूर्वा' इति चकारः शिष्यते । यकाररहितोऽपीति ।मधुश्चुतं घृतमिव सुपूत॑मित्यादौ तथा दर्सनादिति भावः । मन्थेति । विलोडलनम् —  आस्फालनम् । मन्थतीत्यादि । सुगमम् । आशीर्लिङि विशेषमाह —  यासुट इति । कुथीति । चत्वारोऽपि द्वितीयान्ताः । इदित्त्वान्नुमि कुन्थतीत्यादि सुगमम् । आशीर्लिङि यासुटः कित्त्वेऽपि इदित्त्वेन अनिदितामिति पर्युदासन्नलोपो नेत्याह —  इदित्त्वादिति । कुन्थ्यादिति । पुन्थ्यात् लुन्थ्यात् मन्थ्यात् । एतदर्थमेव मन्थदातोः पृथङ् मथीति निर्देशः । षिध गत्यामिति । अच्परकषकारादित्वात्षोपदेशोऽयम् । ततश्च धात्वादेरिति सः । तदाह — सेधतीति । सिषेधेति । आदेशसकारत्वात्षत्वम् । अनिट्सु श्यन्विकरमस्यैव सिधेग्र्रहणात्सेट्कोऽयम् । असेधीदिति ।इट इटी॑ति सिज्लोपः । नेटीति निषेधान्न हलन्तलक्षणा वृद्धिः । असेधिष्टामित्यादि । अथ निषेधतीत्यादौउपसर्गात्सुनोती॑ति षत्वं वक्ष्यति तत्किमर्थम्, आदेशप्रत्ययो॑रित्येव सिद्धेरित्याशङ्क्याह —  सात्पदाद्योरिति ।",
    "tattvabodhini": "<<इरितो वा>> - चुश्र्योतेति ।शर्पूर्वाः खयःर॑ । यकाररहितोऽप्ययमिति । तथा च प्रयुज्यतेमधुश्चुतं घृतमिव सुपूत॑मिति । मन्थ । अयं त्रयादावपि ।षिध गत्याम् । अयमुदिदिति केचित् । तत्तु सिध्यतिबुध्यत्योः श्यना निर्देशात् सिधितं बुधितमिति वृत्तिग्रन्थविरुद्धम् । उदित्त्वे हिउदितो वे॑ति क्त्वायामिड्विकल्पान्निष्ठायामिण्न स्यात्,यस्य विभाषेति॑निषेधात् । सिषेधेति ।आदेशप्रत्यययो॑रिति षत्वम् ।",
    "padamanjari": " इरितो वा॥ अभितेति। स्वरित्वादात्मनेपदम्॥",
    "kashika": "इरितो धातोः परस्य च्लेः अङादेशो वा भवति। भिदिर् अभिदत्, अभैत्सीत्। छिदिर् अच्छिदत्, अच्छैत्सीत्। परस्मैपदेषु इत्येव, अभित्त। अच्छित्त।",
    "kashika_nyaas": "   इश्च रश्च इरौ, इतौ यस्य त इरित्। तत्रेकारस्य `उरजेषेऽजनुनासिक इत्`  [[1|3|2]]  इतीत्संज्ञा, रेफस्य `हलन्त्यम्`  [[1|3|3]]  इति।अथ वा इरित् यस्यैव समुदायस्य तत्येत्संज्ञा, न प्रत्येकमवयवस्य? इरित्ययं समुदाय इत्संज्ञको यस्य स इरित्। समुदायस्येत्संज्ञाऽस्मादेव वचनाद्वेदितव्या। न ह्रन्येन केनचित् तस्येत्संज्ञा विहिता। `अभैत्सीत्` इति। `वदव्रज`  [[7|2|3]]  इत्यादिना वृद्धिः, `अस्तिसिचोऽपृक्ते`  [[7|3|96]]  इतीट्। `अरुद्ध, अभित्त` इति। स्वरितेत्त्वादात्मनेपदम्,पूर्ववत् सिचो लोपः॥",
    "sae": "For the इरित्-verbs, the च्लि प्रत्यय is optionally converted to अङ्.",
    "mahabhashyam": "",
    "pradeep": "",
    "video": ""
}
