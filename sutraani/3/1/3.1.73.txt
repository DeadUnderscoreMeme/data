{
    "i": "31073",
    "an": "सार्वधातुके$31067##कर्तरि$31068",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$22",
    "ss": "कर्त्तरि सार्वधातुके दिवादिभ्यः धातोः परः श्नुः प्रत्ययः",
    "sa": "सार्वधातुके कर्तरि प्रत्यये परे स्वादिगणस्य  धातोः परः श्नु-प्रत्ययः विधीयते ।",
    "sd": "किम् नाम सार्वधातुकप्रत्ययः? <<तिङ्शित्सार्वधातुकम्>> [[3|4|113]] इत्यनेन तिङ्-प्रत्ययाः तथा शित्-प्रत्ययाः सार्वधातुकसंज्ञां प्राप्नुवन्ति ।\nकिम् नाम कर्तरिप्रयोगः? <<लः कर्मणि च भावे च अकर्मकेभ्यः>> [[3|4|69]] अनेन सूत्रेण लकारः कर्तारम्, कर्म, तथा भावं निदर्शयितुम् शक्नोति ।  यत्र लकारः कर्तारम् निदर्शयति, सः कर्तरिप्रयोगः । \n\nकर्तरि प्रयोगे सार्वधातुके प्रत्यये परे स्वादिगणस्य धातोः परः 'श्नु' इति गणविकरणम् प्रत्ययरूपेण आगच्छति । अस्मिन् विकरणे शकारस्य <<लशक्वतद्धिते>> [[1|3|8]] इत्यनेन इत्संज्ञा भवति, ततः  <<तस्य लोपः>> [[1|3|9]] इत्यनेन तस्य लोपः भवति । अतः केवलम् 'नु' इति अवशिष्यते । \n\nयथा -\n1.  षुञ् (अभिषवे) -इति स्वादिगणस्य प्रथमः  धातुः । अस्य लट्लकारस्य प्रथमपुरुषैकवचनस्य रूपम् एतादृशम् सिदध्यति - \nसु + लट् [<<वर्तमाने लट्>> [[3।2।123]] इति लट्-लकारः]\n→ सु + तिप् [<<तिप्तस्झि..>> [[3।4।78]] इत्यनेन प्रथमपुरुषैकवचनस्य विवक्षायाम् 'तिप्' प्रत्ययः]\n→ सु + श्नु + ति [सार्वधातुके प्रत्यये परे  <<स्वादिभ्यः श्नुः>> [[3।1।73]] इति विकरणप्रत्ययः 'श्नु' ]\n→ सु नो ति [<<सार्वधातुकार्धधातुकयोः>> [[7।3।84]] इति उकारस्य गुणः ओकारः]\n→ सुनोति ।\n    \n2. आप् (व्याप्तौ) इति स्वादिगणस्य धातुः । तस्य 'शतृ' इति सार्वधातुके प्रत्यये परे - \nआप् + शतृ [<<लटः शतृशानचौ अप्रथमासमानाधिकरणे>>[[3।2।124]] इत्यनेन शतृ-प्रत्ययः]\n→ आप् + श्नु + शतृ [सार्वधातुके प्रत्यये परे <<स्वादिभ्यः श्नुः>> [[3।1।73]] इति विकरणप्रत्ययः 'श्नु' ]\n→ आप् + नु + अत् [इत्संज्ञालोपः]\n→ आप् + न् उवङ् + अत् [<<अचि श्नुधातुभ्रुवां य्वोरियङुवङौ>> [[6।4।77]] इति उवङ्-आदेशः]\n→ आप् + न् उव् + अत् [इत्संज्ञालोपः]\n→ आप्नुवत् ।       \n                                       \n'श्नु' गणविकरणस्य भिन्नेषु प्रत्ययेषु परेषु किञ्चित् परिवर्तनम् अपि भवति । यथा -\n\n1. पित्-प्रत्ययेषु परेषु <<सार्वधातुकार्धधातुकयोः>> [[7।3।84]] इति उकारस्य गुणादेशः ओकारः जायते । यथा - सु + नु + ति → सुनोति ।  सु + नु + आनि → सु + नो + आनि = सुनवानि । \n2. अजन्तधातुषु वकारादि-प्रत्यये परे मकारादि प्रत्यये परे च श्नु-इत्यस्य उकारस्य <<लोपश्चास्यान्यतरस्याम् म्वोः>> [[6।4।107]] इत्यनेन वैकल्पिकः लोपः भवति । यथा - सु + नु + वः → सुनुवः, सुन्वः ।   \n3. हलन्तधातुषु अजादि-अपित्-प्रत्यये परे  <<अचि श्नुधातुभ्रुवां य्वोरियङुवङौ>> [[6।4।77]] इत्यनेन श्नु-इत्यस्य उवङ्-आदेशः भवति । यथा - आप् + नु + अन्ति → आप्नुवन्ति ।     \n4. अजन्तधातुषु अजादि-अपित्-प्रत्यये परे <<हुश्नुवोः सार्वधातुके>> [[6।4।87]] इत्यनेन श्नु-प्रत्ययस्य यणादेशः भवति । यथा - सु + नु + अन्ति → सुन्वन्ति ।    \n                                                          \nज्ञातव्यम् - <<कर्तरि शप्>> [[3|1|68]] इत्यनेन सार्वधातुके कर्तरि प्रत्यये परे धातोः परः औत्सर्गिकरूपेण शप्-प्रत्ययः विधीयते । स्वादिगणस्य धातुभ्यः तस्य अपवादरूपेण श्नु-प्रत्ययः भवति ।",
    "skn": "2523",
    "mskn": "748",
    "sskn": "489",
    "lskn": "644",
    "plskn": "393",
    "lpn": "451",
    "sk": "॥ अथ तिङन्तस्वादिप्रकरणम्‌ ॥\t ।{$ {!1248 षुञ्!} अङिषवे$} । अभिषवः स्नपनं पीडनं स्नानं सुरासंधानं च । तत्र स्नानेऽकर्मकः ॥\r\n\r\n सुनोति । सुनुतः । हुश्नुवोः - <{2387}> इति यण् । सुन्वन्ति । सुन्वः । सुनुवः । सुन्वहे । सुनुवहे । सुषाव । सुषुवे । सोता । सुनु । सुनवानि । सुनवै । सुनुयात् । सूयात् । स्तुसुधूञ्भ्यः - <{2385}> इतीट् । असावीत् । असोष्ट । अभिषुणोति । अभ्यषुणोत् । अभिसुषाव ॥",
    "lsk": "शपोऽपवादः। सुनोति। सुनुतः। हुश्नुवोरिति यण्। सुन्वन्ति। सुन्वः, सुनुवः। सुनुते। सुन्वाते। सुन्वते। सुन्वहे, सुनुवहे। सुषाव, सुषुवे। सोता। सुनु। सुनवानि। सुनवै। सुनुयात्। सूयात्॥",
    "balamanorama": "<<स्वादिभ्यः श्नुः>> - स्वादिभ्यः श्नुः । कत्र्रर्थे सार्वधातुके स्वादिभ्यः श्नुः स्यादित्यर्थः । शपोऽपवादः । सुनोतीति । लटस्तिपि श्नुः, शकार इत् । शित्त्वेन सार्वधातुकत्वात् 'सार्वधातुकमपित्' इति ङित्त्वातत्स्मिन् परे धातोर्न गुणः । श्नोस्तु तिपमाश्रित्य गुण इति भावः । सुनुत इति । तसो ङित्त्वात् स्नोर्न गुण इति भावः । सुनु —  अतीति स्थिते 'अचि श्नुधातु' इति उवङमाशङ्क्याह —  हुश्नुवोरिति । सुनोषि सुनुथः सुनुथ । सुनोमि । वसि मसि चलोपश्चास्यान्यतकरस्यां म्वो॑रित्युकारलोपविकल्पं मत्वाह —  सुन्वः सुनुव इति । सुन्मः सुनुम इत्यपि ज्ञेयम् । अथ लटस्तङि —  सुनुते सुन्वाते सुन्वते । सुनुषे सुन्वाथे सुनुद्वे । सुन्वे । इति सिद्धवत्कृत्य आह —  सुन्वहे सुनुवहे इति ।लोपश्चास्ये॑त्युकारलोपविकल्प इति भावः । सुन्महे सुनुमहे इत्यपि ज्ञेयम् । सुषावेति.सुषुवतुः सुषुवुः । सुषविथ — सुषोथ सुषुवथुः सुषुव । सुषाव — सुषव सुषुविव सुषुविम । अथ लिटस्तह्राह —  सुषुवे इति । सुषुवाते सुषुविरे । सुषुविषे सुषुवाथे [सुषुविढवे] सुषुविधवे । सुषुवे सुषुविवहे सुषुविमहे ।सोतेति । अनिट्त्वसूचनमिदम् । सोष्यति सोष्यते । सुनोतु — सुनुतात् सुनुताम् सुन्वन्तु । इतिसिद्धवत्कृत्य आह —  स#उनु इति ।उतश्च प्रत्यया॑दिति हेर्लुक् । सुनुतात् सुनुतम् सुनुत । सुनवानीति ।हुश्नुवो॑रिति यणं बाधित्वा परत्वाद्गुणः, आटः पित्तवेनाऽङित्त्वादिति भावः । सुनवाव सुनवाम । लोटस्तङि सुनुताम् सुन्वाताम् सुन्वताम् । सुनुष्व सुन्वाथाम् सुनुध्वम् । इति सिद्धवत्कृत्य आह —  सुनवै इति ।हुश्नुवो॑रिति यणं बाधित्वा परत्वाद्गुणः, आटः पित्त्वेन ङित्त्वाऽभावादिति भावः । सुनवावहै सुनवामहै । असुनोत् असुनुताम् असुन्वन् । असुनोः । असुनवम् असुनुव असुन्व । असुनुत असुन्वाताम् असुन्वत । इत्याद्यूह्रम् । विधिलिङ्याह —  सुनुयादिति । यासुटो ङित्त्वात्श्नोर्न गुण इति भावः । सूयादिति । आशीर्लिङिअकृत्सार्वधातुकयो॑रिति दीर्घ इति भावः । सोषीष्ट । लुङि परस्मैपदे सिच इण्निषेधे प्राप्ते आह —  स्तुसुधूञ्भ्य इतीडिति । असाविष्टामित्यादि । लुङस्तङ्याह — असोष्टेति । असोषातामित्यादि । असोष्यत् असोष्यतउपसर्गात्सुनोती॑ति षत्वं मत्वा आह —  अभिषुणोतीति । षात्पर्तवाण्णत्वम् । अभ्यषुणोदिति ।प्राक् सितादड्व्यवायेऽपी॑ति षत्वम् । अभिसुषावेति ।स्थादिष्वभ्यासेने॑ति नियमादभ्यासस्य न षः ।आदेशप्रत्यययो॑रित्युत्तरखण्डस्य षः ।",
    "tattvabodhini": "<<स्वादिभ्यः श्नुः>> - सुनवानीति ।आडुत्तमस्ये॑त्याटि कृतेहुश्नुवो॑ रिति यणं बाधित्वा परत्वाद्गुणः ।",
    "padamanjari": " स्वादिभ्यः श्नु॥ सिनोतीति। ठ्षिञ् बन्धनेऽ र्क्यादिपाठात्सिनातीत्यपि भवति॥",
    "kashika": "षूञभिषवे, इत्येवमादिभ्यो धातुभ्यः श्नुप्रत्ययो भवति। शपो ऽपवादः। सुनोति। सिनोति।",
    "kashika_nyaas": "",
    "sae": "A verb belonging to the स्वादिगण gets the विकरणप्रत्यय 'श्नु' in presence of a सार्वधातुक प्रत्यय in कर्तरि प्रयोग.",
    "mahabhashyam": "",
    "pradeep": "",
    "video": ""
}
