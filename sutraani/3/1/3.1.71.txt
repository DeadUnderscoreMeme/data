{
    "i": "31071",
    "an": "श्यन्$31069##वा$31070##सार्वधातुके$31067##कर्तरि$31068",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$22",
    "ss": "कर्त्तरि सार्वधातुके अनुपसर्गात् यसः धातोः परः श्यन् वा ",
    "sa": "कर्तरि सार्वधातुके प्रत्यये परे अनुपसर्गात् यस्-धातोः श्यन् विकरणप्रत्ययः विकल्पेन भवति ।",
    "sd": "यसुँ (प्रयत्ने) अयं दिवादिगणस्य धातुः । अस्मात् धातोः <<दिवादिभ्यः श्यन्>> इत्यनेन नित्यं श्यन्-प्रत्यये प्राप्ते वर्तमानसूत्रेण  सः विकल्प्यते । श्यन्-प्रत्ययस्य अभावे औत्सर्गिकरूपेण <<कर्तरि शप्>> [[3।1।65]] इत्यनेन शप्-प्रत्ययः भवति । यथा - यसते, यस्यते ।\r\n\r\n'यस्' धातुः उपसर्गेण सह आगच्छति चेत् अस्य सूत्रस्य प्रसक्तिः नास्ति, अतः उपसर्गपूर्वस्य यस्-धातोः नित्यं श्यन्-प्रत्ययः भवति । यथा - आयस्यति, प्रयस्यति ।\r\n\r\nज्ञातव्यम् -   'सम्+यस्' इत्यत्र <<संयसश्च>> [[3।1।72]] इति अग्रिमसूत्रेण श्यन् पुनः विकल्प्यते ।\r\n",
    "skn": "2521",
    "mskn": "737",
    "sskn": "0",
    "lskn": "0",
    "plskn": "0",
    "lpn": "0",
    "sk": "  ",
    "lsk": "",
    "balamanorama": "<<यसोऽनुपसर्गात्>> - यसोऽनुपसर्गात् ।",
    "tattvabodhini": "<<यसोऽनुपसर्गात्>> - यसोऽनुप । अत्र वदन्ति — यस॑ इत्येवास्तु । ततःसमः॑ । नियमार्थमिदम्,  —  सोपसर्गाद्यसश्चेत्संपूर्वकादेवेति । एवं च पूर्वसूत्रेऽनुपसर्गादिति ग्रहणमुत्तरत्र च यसश्चेति ग्रहणं त्यक्तुं शक्यमिति । दाहे पठित इति । व्युष दाह इति —  अस्मिन्नेव गणे पठित इत्यर्थः । अङर्थमिति । दाहे पठितस्य तु सिजेव । अव्योषीत् । इति तत्त्वबोधिन्याम् दिवादयः ।",
    "padamanjari": " यसोऽनुपसर्गात्॥ दैवादिक इति। दिवादिपाठोऽस्य सोपसर्गार्थः। अनुपसर्गादिति किमिति। ठ्सम्यसश्चऽ इत्येतत्सम एवोपसर्गान्नान्यस्मादिति नियमार्थ भविष्यतीति भावः। आयस्यति, प्रयस्यतीति। तुल्यजातीयानां हलन्तानामेव व्यावृत्तिः स्यादिति मन्यते॥",
    "kashika": "यसु प्रयत्ने दैवादिकः। तस्मान् नित्यं श्यनि प्राप्ते ऽनुपसर्गाद् विकल्प उच्यते। यसो ऽनुपसर्गाद् वा श्यन् प्रत्ययो भवति। यस्यति, यसति। अनुपसर्गादिति किम्? आयस्यति। प्रयस्यति।",
    "kashika_nyaas": "",
    "sae": "In presence of a सार्वधातुक प्रत्यय in the कर्तरि प्रयोग, the verb  यस् when used without an उपसर्ग gets the श्यन् विकरण optionally.",
    "mahabhashyam": " यसोऽनुपसर्गात् (688) (423 श्यन्विकल्पविधिसूत्रम्॥ 3.1.4 आ. 11) (आक्षेपभाष्यम्) अनुपसर्गादिति किमर्थम्?। (समाधानभाष्यम्) आयस्यति प्रयस्यति॥ (प्रत्याख्यानभाष्यम्) अनुपसर्गादिति शक्यमकर्तुम्॥ कथमायस्यति प्रयस्यतीति?॥ संयसश्च इत्येतन्नियमार्थं भविष्यति  -  संपूर्वादेव यसः, नान्यपूर्वात् इति॥ यसोऽनुपसर्गात्॥ 71 ॥ ",
    "pradeep": "",
    "video": ""
}
