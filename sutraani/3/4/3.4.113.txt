{
    "i": "34113",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91",
    "ss": "धातोः परः तिङ्/शित्-प्रत्ययः सार्वधातुकम् ",
    "sa": "धातुभ्यः विहिताः तिङ्-प्रत्ययाः तथा शित्-प्रत्ययाः सार्वधातुकसंज्ञकाः सन्ति । ",
    "sd": "धातोः विहिताः प्रत्ययाः 'सार्वधातुक' तथा 'आर्धधातुक' एतादृशाः  विभाजिताः सन्ति ।  अनेन सूत्रेण सार्वधातुक-संज्ञा विधीयते । <<तिप्तस्झि...>> [[3।4।78]] इत्यनेन निर्दिष्टाः तिङ्-प्रत्ययाः, तथा येषु प्रत्ययेषु शकारः इत्संज्ञकः अस्ति ते प्रत्ययाः सार्वधातुकसंज्ञकाः सन्ति ।\n\nसार्वधातुकसंज्ञकप्रत्ययानाम् आवली इयम् -\nअ) तिङ्-प्रत्ययाः -\nतिप्, तस्, झि, सिप्, थस्, थ, मिप्, वस्, मस्, त, आताम्, झ, थास्, आथाम् ध्वम्, इट्, वह, महिङ् \nआ) शित्-प्रत्ययाः - \n[विकरणप्रत्ययाः] शप्, श्यन्, श्नु, श, श्नम्, श्ना    \n[कृत्-प्रत्ययः] शतृ, शानच्, शानन्, चानश्, खश्, श, एश्, शध्यै, शध्यैन् ।\n\nएतादृशम् आहत्य 33 प्रत्ययाः सार्वधातुकसंज्ञकाः सन्ति ।\n\nज्ञातव्यम् - आशीर्लिङ्-लकारस्य विषये <<लिङाशिषि>> [[3।4।116]] इत्यनेन  तथा लिट्-लकारस्य विषये <<लिट् च>> [[3।4।115]] इत्यनेन तिङ्-प्रत्ययाः आर्धधातुकसंज्ञकाः भवन्ति ।                                            \n\nसार्वधातुक-संज्ञायाः प्रयोगः <<सार्वधातुकार्धधातुकयोः>> [[7।3।84]], <<सार्वधातुकमपित्>> [[1।2।4]] एतादृशेषु सूत्रेषु कृतः अस्ति । ",
    "skn": "2166",
    "mskn": "414",
    "sskn": "355",
    "lskn": "384",
    "plskn": "283",
    "lpn": "460",
    "sk": " तिङः शितश्च धात्वधिकारोक्ता एतत्संज्ञाः स्युः ॥",
    "lsk": "तिङः शितश्च धात्वधिकारोक्ता एतत्संज्ञाः स्युः॥",
    "balamanorama": "<<तिङ्शित्सार्वधातुकम्>> - तत्र सार्वधातुककार्यं वक्ष्यन्सार्वधातुकंसंज्ञामाह —  तिङ्शित् । धातोरित्यधिकृतं । तदाह — धात्वधिकारोक्ता इति । तेनहरी॑नित्यत्र शसः सार्वधातुकत्वं न,अन्यथा तिङ्शित्सार्वधातुक॑मिति शसः सार्वधातुकत्वात्सार्वधातुकमपिदिति ङित्त्वेघेर्ङिती॑ति गुणः स्यात् । ",
    "tattvabodhini": "<<तिङ्शित्सार्वधातुकम्>> - धात्वदिकारोक्ता इति कम्  । हरीन् । शसःसार्वधातुकमपि॑दिति ङित्त्वेघेर्ङिती॑ति गुणः स्यात्, लिहः श्रिय इत्यादिशसन्तेषुसार्वधातुके य॑गिति यक्क स्यात् । केचित्तु वारिणी इत्यत्र नुमि कृतेऽपि लघूपधगुणः स्यादित्याहुः । तन्न । क्ङितीति निषेधात्, इगन्तत्वप्रयुक्तस्य नुमो गुणप्रयोजकत्वे सन्निपातपरिभाषाविरोधाच्च ।",
    "padamanjari": " तरति नयतीति । तिङ्ः सार्वधातुकत्वाच्छप्, शपः सार्वधातुकत्वाद्धातोर्गुणः । रोदितीति । शपो लुकि ठ्रुदादिभ्यः सार्वधातुकेऽ इतीट् । पवमानो यजमान इति । पूर्ववच्छब्गुणौ ॥",
    "kashika": "तिङः शितश्च प्रययाः सार्वधातुकसंज्ञा भवन्ति। भवति। नयति। स्वपिति। रोदिति। पचमानः। यजमानः। सार्वधातुकप्रदेशाः सार्वधातुके यक् [[3|1|67]] इत्येवम् आदयः।",
    "kashika_nyaas": "   `भवति, नयति` इति। तिङः सार्वधातुकसंज्ञायां तन्निबन्धनः कत्र्तरि शप्, तस्यापि शितः सार्वधातुकत्वात् `सार्वधातुकार्धधातुकयोः` 7.3.84) इति गुणः। `रोदिति` इति। पूर्ववच्छपो लोपः, `रुदादिभ्यः सार्वधातुके`  [[7|2|76]]  इतीट्। `पवमानः, यजमानः` इति। `पूङ्यजोः शानन्`  [[3|2|128]]  ,तस्य सार्वधातुकत्वात् शप्, तस्यापि सार्वधातुकत्वाद्धातोर्गुणः॥",
    "sae": "The तिङ् प्रत्ययs and the शित् प्रत्ययs are called 'सार्वधातुक'.",
    "mahabhashyam": "",
    "pradeep": "",
    "video": ""
}