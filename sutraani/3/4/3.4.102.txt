{
    "i": "34102",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "लिङः सीयुट्",
    "sa": "लिङ्-लकारस्य प्रत्ययानाम् सीयुट्-आगमः भवति । ",
    "sd": "अनेन सूत्रेण लिङ्लकारस्य सर्वेषां प्रत्ययानाम् 'सीयुट्' आगमः विधीयते । वस्तुतः अयमागमः सर्वेषामष्टादश-प्रत्ययानाम् विषये उक्तः अस्ति,  परन्तु परस्मैपदस्य नव-प्रत्ययानाम् विषये सीयुट्-इत्यस्य अपवादत्वेन  <<यासुट् परस्मैपदेषूदात्तो ङिच्च>> [[3।4।103]] इत्यनेन यासुट्-आगमः भवति । अतः वर्तमानसूत्रेण उक्तः सीयुट्-आगमः केवलमात्मनेपदस्य प्रत्ययानाम् विषये एव दृश्यते । सीयुट्-इत्यत्र टकारः इत्संज्ञकः अस्ति अतः तस्य लोपः भवति, उकारश्च उच्चारणार्थः अस्ति । अतः 'सीय्' इत्येव अवशिष्यते ।                   \r\n\r\n1. लभ्-धातोः आशीर्लिङ्लकारस्य प्रथमपुरुषैकवचनस्य रूपम् -\r\nलभ् + लिङ् [<<आशिषि लिङ्लोटौ>> [[3|3|173]] इति लिङ्लकारः]\r\n→ लभ् + त [<<तिप्तस्..>> [[3।4।78]] इत्यनेन आत्मनेपदस्य प्रथमपुरुषैकवचनस्य त-प्रत्ययः। <<लिङ्गाशिषि>> [[3|4|116]] इत्यनेन अयमार्धधातुकसंज्ञकः भवति] \r\n→ लभ् सीयुट् + त [<<लिङस्सीयुट्>> [[3।4।102]] इति सीयुट् आगमः]\r\n→ लभ्  + सीय्  + सुट् + त् [<<सुट् तिथोः>> [[3।4।107]] इति सुट्-आगमः]\r\n→ लभ् + सी + स् + त   [यकारस्य <<लोपो व्योर्वलि>> [[6।1।66]] इति लोपः]\r\n→ लभ्सीष्त [<<आदेशप्रत्यययोः>> [[8।3।59]] इति सुट्-आगमस्य सकारस्य षत्वम्]\r\n→ लभ्सीष्ट [<<ष्टुना ष्टुः>> [[8।4।41]] इति ष्टुत्वम्]\r\n→ लप्सीष्ट [<<खरि च>> [[8।4।55]] इति चर्त्वम्]\r\n\r\n2. लभ्-धातोः  विधिलिङ्लकारस्य प्रथमपुरुषैकवचनम् -\r\nलभ् + लिङ् [<<विधिनिमन्त्रणा..>> [[3।3।161]] इति लिङ्लकारः]\r\n→ लभ् + त [<<तिप्तस्..>> [[3।4।78]] इत्यनेन आत्मनेपदस्य प्रथमपुरुषैकवचनस्य त-प्रत्ययः]\r\n→ लभ् + शप् + त [<<कर्तरि शप्>> [[3।1।68]] इति शप्]\r\n→ लभ् + अ + सीयुट् + त [<<लिङस्सीयुट्>> [[3।4।102]] इति सीयुट् आगमः]\r\n→ लभ् + अ + सीय् + सुट् + त [<<सुट् तिथोः>> [[3।4।107]] इति सुट्-आगमः]\r\n→ लभ् + अ + ईय् + त [<<लिङःसलोपोऽनन्त्यस्य>> [[7।2।79]] इति सकारलोपः]\r\n→ लभ् + अ + ई + त [<<लोपो व्योर्वलि>> [[6।1।66]] इति यकारलोपः]\r\n→ लभेत [<<आद्गुणः>> [[6।1।87]] इति गुणः]\r\n",
    "sk": " सलोपः । एधेत । एधेयाताम् ॥",
    "lsk": "सलोपः। एधेत। एधेयाताम्॥",
    "balamanorama": "<<लिङस्सीयुट्>> - लिङः सीयुट् । स्पष्टम् । परस्मैपदानां लिङादेशानां यासुडागमविधानादात्मनेपदविषयमिदम् । सीयुटि टकार इत् । उकार उच्चारणार्थः । सलोप इति ।लिङः सलोप इत्यनेने॑ति शेषः । एधेतेति । लिङस्तादेशः । सीयुट् । सलोपः । आद्गुणः । यलोपः । एधेयातामिति । आतामि सीयुट् शप् सलोपः । आद्गुणः । झस्य रन् ।लिङः सीयु॑डित्यतो लिङ इत्यनुवर्तते । तदाह — लिङो झस्येति । लिङादेशस्य झस्येत्यर्थः । अनेकाल्त्वात्सर्वादेशः । एधेरन्निति । झस्य रन् । शप् । सीयुट् । सलोपः । आद्गुणः । यलोपः । एधेथा इति । थास् सीयुट् शप् । सीयुटः सस्य लोपः । आद्गुणः । यलोपः ।थासः सस्य रुत्वविसर्गौ । एधेयाथामिति । आथां । सीयुट् । सलोपः । शप् ।आद्गुणः । एधेध्वमिति । ध्वम् सीयुट् । शप् । सलोपः । आद्गुणः । यलोपः । ",
    "tattvabodhini": "<<लिङस्सीयुट्>> - सलोप इति ।लिङः सलोपोऽनन्त्यस्ये॑त्यनेन । एधेयातामिति । सीयुटः सलोपे आद्गुणः ।",
    "padamanjari": " लिङ्शब्दोऽत्र लिङदेशेषु स्थानिवद्भावात् प्रयुक्त इत्याह लिङदेशानामिति । सीयुट्सकारस्यार्धदातुके लिङ् श्रिवणम्, सार्वधातुके ठ्लिङ्ः सलोपोऽन्त्यस्यऽ इति सलोपः । यकारस्याजादिषु श्रवणम्, अन्यत्र लोपः ॥",
    "kashika": "लिङादेशानाम् सीयुडागमो भवति। टकारो देशविध्यर्थः। उकार उच्चारणार्थः। पचेत, पचेयाताम्, पचेरन्। पक्षीष्ट, पक्षीयास्ताम्, पक्षीरन्।",
    "kashika_nyaas": "   `पचेत्` इत्यादौ `विधिनिमन्त्रण`  [[3|3|161]]  इत्यादिना लिङ, `लिङ सलोपोऽनन्तस्य`  [[7|2|79]]  इति सकारलोपः, शपा सह `आद्गुणः`  [[6|1|84]]  वलि लोपः। `पक्षीष्ट` इत्यादौ आशिषि लिङ, चकारस्य `चोः कुः`  [[8|2|30]]  इति कुत्वम्, `इण्कोः`  [[8|3|57]]  इति षत्वम्॥",
    "sae": "",
    "mahabhashyam": " लिङः सीयुट् (1263) (614 आगमविधिसूत्रम्॥ 3 । 4 । 1 । आ.26) (5080 आक्षेपवार्तिकम्॥ 1 ॥) - यासुडादेः सीयुट् प्रतिषेधः- (भाष्यम्) यासुडादेः सीयुटः प्रतिषेधो वक्तव्यः। चिनुयुः। सुनुयुः। लिङः सीयुट् इति सीयुट् प्राप्नोति॥ (5081 आक्षेपपरिहारवार्तिकम्॥ 2 ॥) - न वा वाक्यापकर्षात्- (भाष्यम्) न वा वाक्तव्यः। किं कारणम्?। वाक्यापकर्षात्। वाक्यापकर्षाद् यासुट् सीयुटं बाधिष्यते। (5082 वार्तिकम्॥ 3 ॥) - सुट्तिथोस्त्वपकर्षविज्ञानम्- (भाष्यम्) सुटोपीदानीं तिथोरपकर्षो विज्ञायेत। कृषीष्ट। कृषीष्टः। हृषीष्ट। हृषीष्ठाः। (5083 आक्षेपवार्तिकम्॥ 4 ॥) - अनादेश्च सुड्वचनम्- (भाष्यम्) अनादेश्च सुड्वक्तव्यः। कृषीयास्तां कृषीयास्थाम्। तकारथकारादेर्लिङ इति सुण् न प्राप्नोति। (5084 आक्षेपपरिहारवार्तिकम्॥ 5 ॥) - न वा तिथोः प्रधानभावात्तद्विशेषणं लिङ्ग्रहणम्- (भाष्यम्) न वा वक्तव्यम्। किं कारणम्?। तिथोः प्रधानभावात्। तिथावत्र प्रधानं तयोर्विशेषणं लिङ्ग्रहणम्। नैवं विज्ञायते। तकारथकारादेर्लिङ इति। कथं तंर्हि? तकारथकारयोः सुड् भवति। तौ चेल्लिङ इति॥ लिङः सीयुट्॥ 102 ॥ ",
    "pradeep": "",
    "video": "",
    "lsk_chapter": "12"
}