{
    "i": "34079",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "टितः लस्य आत्मनेपदानाम् टेः ए ",
    "sa": "टित्-लकाराणाम् विषये आत्मनेपदस्य प्रत्ययस्य टि-संज्ञकस्य ए-आदेशः भवति । ",
    "sd": "येषाम्  लकाराणाम् नाम्नि इत्संज्ञकः टकारः आगच्छति, ते टित्-लकाराः । एते षट् सन्ति - लट्, लिट्, लुट्, लृट्, लेट्, लोट् । एतेषाम् लकाराणाम् ये आत्मनेपदस्य प्रत्ययाः सन्ति, तेषां टि-संज्ञकस्य वर्तमानसूत्रेण एकारादेशः भवति । यथा -\r\n\r\n1. वन्द्-धातोः लट्-लकारस्य प्रथमपुरुषैकवचनस्य रूपसिद्धिः इयम् - \r\nवन्द् + लट् [<<वर्तमाने लट्>> [[3।2।123]] इति लट्]\r\n→ वन्द्  + त [<<तिप्तस्झि..>> [[3।4।78]] इत्यनेन आत्मनेपदस्य प्रथमपुरुषैकवचनस्य विवक्षायाम् 'त' प्रत्ययः]\r\n→ वन्द् + शप् + त [<<कर्तरि शप्>> [[3।1।68]] इत्यनेन औत्सर्गिकम् गणविकरणम् 'शप्' ]\r\n→ वन्द् + अ + ते [<<टित आत्मनेपदानां टेरे>>  [[3।4।79]]  इत्यनेन त-प्रत्ययस्य यः टिसंज्ञकः अकारः तस्य एकारादेशः]\r\n→ वन्दते ।\r\n\r\n2. लभ्-धातोः लट्-लकारस्य उत्तमपुरुषैकवचनस्य रूपसिद्धिः इयम् - \r\nलभ् + लट् [<<वर्तमाने लट्>> [[3।2।123]] इति लट्]\r\n→ लभ्  + इट्  [<<तिप्तस्झि..>> [[3।4।78]] इत्यनेन आत्मनेपदस्य उत्तमपुरुषैकवचनस्य विवक्षायाम् 'इट्' प्रत्ययः]\r\n→ लभ् + शप् + इ [<<कर्तरि शप्>> [[3।1।68]] इत्यनेन औत्सर्गिकम् गणविकरणम् 'शप्' ]\r\n→ लभ् + अ + ए [<<टित आत्मनेपदानां टेरे>>  [[3।4।79]]  इत्यनेन इ-प्रत्ययस्य यः टिसंज्ञकः इकारः तस्य एकारादेशः]\r\n→ लभे [<<अतो गुणे>> [[6।1।97]] इति पररूप-एकादेशः]\r\n\r\n3. पच्-धातोः लिट्-लकारस्य प्रथमपुरुषद्विवचनस्य रूपसिद्धिः इयम् - \r\nपच् + लिट् [<<परोक्षे लिट् >>[[3।2।115]] इति लिट्]\r\n→ पच्  पच् + लिट् [<<लिटि धातोरनभ्यासस्य>>  [[6।1।8]] इति द्वित्वम्]  \r\n→  प पच् + लिट् [<<हलादि शेषः>> [[7।4।60]] इति चकारस्य लोपः]\r\n→ प पच् + आताम्  [<<तिप्तस्झि..>> [[3।4।78]] इत्यनेन आत्मनेपदस्य प्रथमपुरुष-द्विवचनस्य विवक्षायाम् 'आताम्' प्रत्ययः] \r\n→ पेच् + आताम्  [<<अत एकहल्मध्येऽनादेशादेर्लिटि>> [[6।4।120]] इति अभ्यासस्य लोपः, धातोः अकारस्य च एकारः]      \r\n→ पेच् + आते [<<टित आत्मनेपदानां टेरे>> [[3।4।79]] इत्यनेन आताम्-प्रत्ययस्य यः टिसंज्ञकः 'आम्',  तस्य एकारादेशः]\r\n→ पेचाते\r\n",
    "skn": "2233",
    "mskn": "571",
    "sskn": "445",
    "lskn": "505",
    "plskn": "343",
    "lpn": "482",
    "sk": " टितो लस्यात्मनेपदानां टेरेत्वं स्यात् । एधते ॥",
    "lsk": "॥ अथ आत्मनेपदिनः ॥ {$ {! 1 एध !} वृद्धौ $} ॥ टितो लस्यात्मनेपदानां टेरेत्वम्। एधते॥",
    "balamanorama": "<<टित आत्मनेपदानां {टे}रे>> - टित आत्म । टेः - ए इति च्छेदः । लस्येत्यधिकृतं । तदाह —  टितो लस्येति ।आदेशाना॑मिति शेषः । अत्रात्मनेपदशब्देन तङेव गृह्रते नत्वानोऽपि । तेन पचमानो यजमान इत्यादावेत्वं नेति भाष्ये स्पष्टम् । एधत इति । अत्र तकारादकारस्य व्यपदेशिवद्भावेनान्त्यादित्वेन टित्त्वादेत्वम् । अथ लटः प्रथमपुरुषद्विवचने आतामित्यादेशेटित आत्मनेपदाना॑मिति आम एत्वे, शपि एध — आते इति स्थिते ङित्कार्यं वक्ष्यन्ङित्त्वमाह —  सार्वधातुकमपित् । 'गाङ्कुटादिभ्य' इत्यतो ङिदित्यनुवर्तते । अङितो ङित्त्वं वास्तवं न संभवतीति ङिद्वदिति लभ्यते । तदाह — ङिद्वदिति । ",
    "tattvabodhini": "<<टित आत्मनेपदानां {टे}रे>> - ननु शानचोऽपि लस्थानिकात्मनेपदत्वात्पचमानो यजमान इतय्त्र टेरेत्वेन भवितव्यमिति चेत् । अत्राहुः —  प्रकृतैस्तिबादिभिरात्मनेपदानां विशेषणान्न दोषः । एवं तुटितस्तङां टेरे॑ इत्येव वक्तुमुचितमिति ।",
    "padamanjari": " टितो लकारस्य स्थाअने इति । एतेन टितः, आत्मनेपदानामिति व्यधिकरणे षष्ठ।लविति दर्शयति । यदि तु प्रत्येकसंबन्धादेकवचनमित्याश्रित्य टितामात्मनेपदानामित्याश्रीयते, अकुर्वीत्यत्रापि प्रसज्येतेति भावः । प्रकृतैरित्यादि । य एते तिबादयः प्रकृतास्तेषाअं मध्ये यान्यात्मनेपदानि विहितानीत्येवमात्मनेपदानि विशिष्यन्ते । न च तिबादीनां मध्ये शानच् सन्निविशिष्टस्ततो न तस्य प्रसङ्ग इत्यर्थः । एवं च तङमित्येव वक्तव्यम् । केचितु ठाने मुक्ऽ इति निर्देशं ज्ञापकं वर्णयन्ति - तिङमेवैत्वं नान्येषामिति; इतरथा ह्यानयीति वक्तव्यं स्यात् । नेति वयम्, योऽलादेश आनः ठ्पूङ्यजोः शानन्ऽ तस्यायं निर्देशः स्याद् - वयमानः, यजमान इति ॥",
    "kashika": "टितो लकारस्य स्थाने यान्यात्मनेपदानि तेषाम् टेः एकाराऽदेशो भवति। तथा च एव उदाहृतम्। इह कस्मान् न भवति पचमानः, यजमानः? प्रकृतैस् तिबादिभिः आत्मनेपदानि विशेष्यन्ते।",
    "kashika_nyaas": "",
    "sae": "In case of टित्-लकारs, the 'टि' of the आत्मनेपद प्रत्ययs is converted to 'ए'.",
    "mahabhashyam": " टित आत्मनेपदानां टेरे (1240) (608 टेरेत्वादेशविधिसूत्रम्॥ 3 । 4 । 1 आ.20 ॥) (5067 आक्षेपवार्तिकम्॥ 1 ॥) - टित एत्वे आत्मनेपदेष्वान प्रतिषेधः- (भाष्यम्) टित एत्वे आत्मनेपदेष्वानस्य प्रतिषेधो वक्तव्यः। पचमानः। यजमानः। टित इत्येत्वं प्राप्नोति॥ (4068 वार्तिकम्॥ 2 ॥) - उक्तं वा - (भाष्यम्) किमुक्तम्?। ज्ञापकं वा सानुबन्धकस्यादेशवचनमित्कार्याभावस्य इति॥ (समाधानबाधकभाष्यम्) नैतदस्त्युक्तम्। एवं किल तदुक्तं स्यात्। (उक्तसमाधानसञ्ञ्जनार्थं सामानाधिकरण्यान्वयप्रदर्शकभाष्यम्) यद्येवं विज्ञायते - टित् आत्मनेपदं टिदात्मनपदं टिदात्मनेपदानामिति। तच्च न। (वैयधिकरण्यान्वयाङ्गीकारभाष्यम्) टितो लकारस्य यान्यात्मनेपदानीत्येवमेतद्विज्ञायते॥ (सामानाधिकरण्यान्वये दूषणभाष्यम्) अवश्यं चैतदेवं विज्ञेयम्। टित् आत्मनेपदं टिदात्मनेपदं टिदात्नेपादानामिति हि विज्ञायमाने अकुर्वि इत्यत्रापि प्रसज्येत॥ (प्रसक्त्यनुपपत्तिभाष्यम्) नैष टित्। कस्तर्हि?। ठित्। स चावश्यं ठित् कर्तव्यः। आदिर्मा भूदिति। (आक्षेपभाष्यम्) कथम् इटोत्इति॥ (उत्तरभाष्यम्) इठोत् इति वक्ष्यामीति॥ (ठित्करणावश्यकत्वभाष्यम्) तच्चावश्यं वक्तव्यम्। पर्यवापाद्यस्य मा भूत् - लविषीष्ट। (ठित्करणदूषणभाष्यम्) इह तर्हि इषमूर्जमहमित आदीति आऽतो लोप इटि च इत्याकारलोपो न प्राप्नोति। तस्माटि्टदेषः॥ (आक्षेपभाष्यम्) आदिस्तर्हि कस्मान्न भवति। (समाधानभाष्यम्) सप्तदशादेशाः स्थानेयोगत्वं प्रयोजयन्ति तानेको नोत्सहते विहन्तुमिति कृत्वा आदिर्न भविष्यति॥ (प्रश्नभाष्यम्) पर्यवपाद्यस्य तर्हि कस्मान्न भवति - लविषीष्टेति?। (समाधानभाष्यम्) असिद्धं बहिरङ्गलक्षणमन्तरङ्गलक्षण इति। (समाधानभाष्यम्) इदं तर्ह्युक्तम् - प्रकृतानामात्मनेपदानामेत्वं भवतीति। के च प्रकृताः?। तादयः॥ (भाष्यम्) आने मुग्ज्ञापकं त्वेत्वे, टित्तङामिशिसीरिचः। डारौरः सु, टिदटितः, प्रकृते तद्, गुणे कथम्॥ टित आत्मने॥ 79 ॥ ",
    "pradeep": "",
    "video": "",
    "lsk_chapter": "12"
}