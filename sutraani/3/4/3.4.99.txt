{
    "i": "34099",
    "an": "सः$34098##उत्तमस्य$34098##लोपः$34097",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "ङितः लस्य उत्तमस्य सः नित्यं लोपः ",
    "sa": "ङित्-लकारेषु उत्तमपुरुषस्य प्रत्ययस्य अन्तिम-सकारस्य नित्यं लोपः भवति । ",
    "sd": "येषु लकारेषु ङकारः इत्संज्ञकः अस्ति, ते लकाराः 'ङित् लकाराः' नाम्ना ज्ञायन्ते । एतेषु लकारेषु उत्तमपुरुषस्य प्रत्ययेषु विद्यमानस्य  सकारस्य लोपः भवति । \r\nउत्तमपुरुषे केवलं परस्मैपदस्य वस्-प्रत्ययः तथा मस्-प्रत्ययः एतौ एव सकारान्तौ स्तः । अतः एतयोः सकारस्य ङित्-लकारेषु लोपः भवति ।\r\nउदाहरणानि एतादृशानि -\r\n\r\n1. पठ्-धातोः लङ्लकारस्य उत्तमपुरुष-द्विवचनस्य रूपसिद्धिः -\r\nपठ् + लङ् [<<अनद्यतने लङ्>> [[3।2।111]] इति लङ्]\r\n→ अट् +  पठ् + लङ् [<<लुङ्लङ्लृङ्क्ष्वडुदात्तः>> [[6।4।71]] इति अडागमः]\r\n→ अट् + पठ् + वस् [<<तिप्तस्..>> [[3।4।78]] इत्यनेन वस्-प्रत्ययः]\r\n→ अट् + पठ् + शप् + वस् [<<कर्तरि शप्>> [[3।1।68]] इति औत्सर्गिकम् विकरणम् शप्]\r\n→ अट् + पठ् + अ + व [<<नित्यं ङितः>> [[3।4।99]] इति सकारलोपः]\r\n→ अट् + पठ् + आ + व [<<अतो दीर्घो यञि>> [[7।3।101]] इत्यनेन अङ्गस्य दीर्घः]\r\n→ अपठाव                                                                       \r\n  \r\n2. पठ्-धातोः विधिलिङ्लकारस्य उत्तमपुरुष-बहुवचनस्य रूपसिद्धिः -\r\nपठ् + लिङ् [<<विधिनिमन्‍त्रणामन्‍त्रणाधीष्टसंप्रश्नप्रार्थनेषु लिङ्>> [[3।3161]] इति लिङ्लकारः]\r\n→ पठ् + मस्  [<<तिप्तस्..>> [[3।4।78]] इत्यनेन वस्-प्रत्ययः] \r\n→  पठ् + शप् + मस् [<<कर्तरि शप्>> [[3।1।68]] इति औत्सर्गिकम् विकरणम् शप्]\r\n→ पठ् + अ + यासुट् + मस् [<<यासुट् परस्मैपदेषूदात्तो ङिच्च>> [[3।4।103]] इति यासुट्-आगमः]\r\n→ पठ् + अ + या + मस् [<<लिङःसलोपोऽनन्त्यस्य>> [[7।2।79]] इति सकारलोपः]\r\n→ पठ् + अ + इय् + मस् [<<अतो येयः>> [[7।2।80]] इति 'या'-इत्यस्य इय्-आदेशः]\r\n→ पठ् + अ + इ + मस् [<<लोपो व्योर्वलि>> [[6।1।66]] इति यकारलोपः]\r\n→ पठ् + अ + इ + म  [<<नित्यं ङितः>> [[3।4।99]] इति सकारलोपः]\r\n→ पठ् + ए + म [<<आद्गुणः>> [[6।1।87]] इति गुणः]\r\n→ पठेम\r\n                     \r\nएवमेव लृङ्लकारस्य अपठिष्याव, अपठिष्याम -एतयोः रूपयोः , तथा लुङ्लकारस्य अपाठिष्व, अपाठिष्म - एतयोः रूपयोः अनेन सूत्रेण सकारलोपः विधीयते ।\r\n                           \r\nज्ञातव्यम् - \r\n1. अस्मिन् सूत्रे 'उत्तमस्य सः' इति तदन्तविधिः अस्ति । <<येन विधिस्तदन्तस्य>> [[1।1।72]] इत्यनेन 'सकारान्तस्य उत्तमपुरुषस्य प्रत्ययः' इति अर्थः सिद्ध्यति । <<अलोऽन्त्यस्य>> [[1।1।52]] इत्यनेन अन्तिमवर्णस्य लोपः भवति । अतः 'उत्तमपुरुषस्य अन्तिम-सकारस्य लोपः भवति' इति अर्थः जायते  ।                       \r\n2. अस्मिन् सूत्रे पूर्वसूत्रेभ्यः 'वा' इत्यस्य अनुवृत्तिः मा भूत् एतत् स्पष्टीकर्तुमस्मिन् सूत्रे  'नित्यम्' इत्यस्य ग्रहणम् कृतमस्ति ।\r\n",
    "sk": " सकारान्तस्यङिदुत्तमस्य नित्यं लोपः स्यात् । अलोऽन्त्यस्य -<{SK42}>इति सस्य लोपः । भवताम् । भवन्तु ॥",
    "lsk": "सकारान्तस्य ङिदुत्तमस्य नित्यं लोपः। अलोऽन्त्यस्येति सलोपः। भवाव। भवाम॥",
    "balamanorama": "<<नित्यं ङितः>> - नित्यं ङितः । उत्तमपुरुष एवास्य सूत्रस्य प्रयोजनम्, प्रसङ्गादिहोपन्यस्तम् ।स उत्तमस्ये॑ति सूत्रमनुवर्तते । तत्र 'स' इति षष्ठन्तम् । तेन उत्तमो विशेष्यते । तदन्तविधिः । 'इतश्च लोप' इत्यतो 'लोप' इत्यनुवर्तते । तदाह — सकारान्तस्य ङिदुत्तमस्येति । ङितो लकारस्य य आदेशः — उत्तमपुरुषस्तस्येत्यर्थः ।वैतोऽन्यत्रे॑त्यस्माद्वाग्रहणानुवृत्तिनिवृत्तये नित्यग्रहणम् । अलोऽन्त्यस्येत्यन्त्यलोपः । भवतामिति । लोटस्तस् । तस्य तामादेशः । शप् । गुणाऽवादेशौ । न च तामादेशस्य सर्वादेशत्वात्प्राग्विभक्तित्वाऽभावा॑न्न विभक्तौ तुस्मा॑ इति निषेधाऽभावान्मकारस्येत्संज्ञा शङ्क्या । संयोगान्तलोपेन मकारान्तप्रश्लेषेण उपदेशेऽन्त्यत्वाऽभावात् । भवन्त्विति । लोटो रेझन्तादेशे शिपि गुणेऽवादेशे द्वयोरकारयोः पररूपे एरुरितीकारस्य उकारे भवन्त्विति रूपम् । अथ लोटः सिपि शपि गुणाऽवादेशयोः भव सि इति स्थिते —  ।",
    "tattvabodhini": "<<नित्यं ङितः>> - सकारान्तस्येति ।ङिल्लकारोत्तमसकारस्ये॑ति प्राचो व्याख्यानं त्वयुक्तं, भूयासमित्यादावतिप्रसङ्गः स्यादिति भावः । ङिदुत्तमस्येति । ङिल्लकारोत्तमस्येत्यर्थः । तेन भवाव भवामेत्यादौ नातिप्रसङ्गः॥",
    "padamanjari": "",
    "kashika": "लेतः इति निवृत्तम्। ङितो लकारस्य य उत्तमः, तस्य नित्यं सकारस्य लोपो भवति। उपचाव, उपचाम। नित्यग्रहणं विकल्पनिवृत्त्यर्थम्।",
    "kashika_nyaas": "   `अपचावापचाम` इति। लङ, `अतो दीर्घो यञि`  [[7|3|101]]  इति दीर्घः॥`अपचात्` इति। लङ। `अपाक्षीत्` इति। लुङ `वदव्रज`  [[7|2|3]]  इत्यादिना वृद्धिः, `अस्तिसिचोऽपृक्ते`  [[7|3|96]]  इतीट्॥",
    "sae": "In case of ङित् लकारs, the ending सकार of the प्रत्ययाः of उत्तमपुरुष is removed. ",
    "mahabhashyam": "",
    "pradeep": "",
    "video": "",
    "lsk_chapter": "12"
}