{
    "i": "34081",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "लिटः लस्य आत्मनेपदानाम् त-झयोः एश्-इरेच् ",
    "sa": "लिट्-लकाराणाम् विषये आत्मनेपदस्य त-प्रत्ययस्य एश्-आदेशः तथा झ-प्रत्ययस्य इरेच्-आदेशः भवति ।",
    "sd": "अनेन सूत्रेण लिट्-लकारस्य आत्मनेपदस्य प्रथमपुरुषैकवचनस्य 'त' प्रत्ययस्य  'एश्' आदेशः तथा बहुवचनस्य 'झ' प्रत्ययस्य 'इरेच्' आदेशः दीयते ।  उभावपि आदेशौ <<अनेकाल्शित्सर्वस्य>> [[1।1।55]] इत्यनेन सर्वादेशौ भवतः । यथा - \r\n\r\n1. पच्-धातोः लिट्-लकारस्य प्रथमपुरुषएकवचनस्य रूपसिद्धिः इयम् - \r\nपच् + लिट् [<<परोक्षे लिट् >>[[3।2।115]] इति लिट्]\r\n→ पच्  पच् + लिट् [<<लिटि धातोरनभ्यासस्य>>  [[6।1।8]] इति द्वित्वम्]  \r\n→  प पच् + लिट् [<<हलादि शेषः>> [[7।4।60]] इति चकारस्य लोपः]\r\n→  प पच् + त [<<तिप्तस्झि..>> [[3।4।78]] इत्यनेन आत्मनेपदस्य प्रथमपुरुषैकवचनस्य विवक्षायाम् 'त' प्रत्ययः]\r\n→ प पच् + एश्   [<<लिटस्तझयोरेशिरेच्>> [[3।4।81]] इत्यनेन त-प्रत्ययस्य एश्-आदेशः ।]\r\n→ पेच् + ए [<<अत एकहल्मध्येऽनादेशादेर्लिटि>> [[6।4।120]] इति अभ्यासस्य लोपः, धातोः अकारस्य च एकारः]      \r\n→ पेचे\r\n\r\n2. वन्द्-धातोः लिट्-लकारस्य प्रथमपुरुषबहुवचनस्य रूपसिद्धिः इयम् -\r\nवन्द् + लिट् [<<परोक्षे लिट् >>[[3।2।115]] इति लिट्]\r\n→ वन्द् वन्द्  + लिट् [<<लिटि धातोरनभ्यासस्य>>  [[6।1।8]] इति द्वित्वम्]  \r\n→  व वन्द्  + लिट् [<<हलादि शेषः>> [[7।4।60]] इति चकारस्य लोपः]\r\n→ व वन्द् + झ  [<<तिप्तस्झि..>> [[3।4।78]] इत्यनेन आत्मनेपदस्य प्रथमपुरुषबहुवचनस्य विवक्षायाम् 'झ' प्रत्ययः]\r\n→ व वन्द् + इरेच्  [<<लिटस्तझयोरेशिरेच्>> [[3।4।81]] इत्यनेन झ-प्रत्ययस्य इरेच्-आदेशः ।]\r\n→ ववन्दिरे",
    "sk": " लिडादेशयोस्तझयोरेश् इरेच् एतौ स्तः । एकारोच्चारणं ज्ञापकं, तङादेशानां टेरेत्वं नेति । तेन डारौरसां न । कृ ए इति स्थिते ॥",
    "lsk": "लिडादेशयोस्तझयोरेश् इरेजेतौ स्तः। एधाञ्चक्रे। एधाञ्चक्राते। एधाञ्चक्रिरे। एधाञ्चकृषे। एधाञ्चक्राथे॥",
    "balamanorama": "<<लिटस्तझयोरेशिरेच्>> - लिटस्तझयो । ननु लिटस्तझयोरिशिरिजित्येवास्तु, आदेशयोरेकारोच्चारणं व्यर्थं, टित आत्मनेपदानामित्येत्वेनैन सिद्धेरित्यत आत —  एकारोच्चारणमिति । ज्ञापनस्य फलमाह —  तन डारौरसां नेति डा रौ रस् — एषां लुडादेशभूतात्मनेपदादेशानां टेरेत्वं नेत्यर्थः । वस्तुतस्तु परत्वादेत्वे कृते पुनः प्रसङ्गविज्ञानेन डादिषु कृतेषु लक्ष्ये लक्षणस्येति न्यायादेत्वं नेति लुटः प्रथमस्येति सूत्रभाष्ये स्पष्टम् । कृ ए इति स्थित इति । तकाराऽकारसङ्घातस्य एकारः शित्त्वात्सर्वादेश इति भावः । ",
    "tattvabodhini": "<<लिटस्तझयोरेशिरेच्>> - एशिति शकारकरणकारविशिष्टतकारस्यादेशत्वाय ।",
    "padamanjari": " पूर्वसूत्रे ज्ञापितम् - आत्मनेपदादेशानां टेरेत्वं न भवतीति, तेन इशिरच् इत्येतावादेशौ न विहितौ । शकारः सर्वादेशार्थ इति । अन्यथा धातोरित्यधिकाराद् ठादेः परस्यऽइति तकारस्य प्रसज्येत । अथ ठ्शेऽ इत्येव कस्मान्नोक्तम्, शैरेजिति ह्युक्ते मात्रालाघवं भवति ? नैवं शक्यम् ; ठ्शेऽ इति प्रगृह्यसंज्ञा स्यात् । इह च पपे सोममिति पिबादेशः प्राप्नोति, जग्ले मम्ले इत्यादौ चात्वं न स्यात् । एशि तु न दोषः, ठ्वर्णे यत्स्यातच्च विध्यातदादौऽ इति न्यायात् ॥",
    "kashika": "लिडादेशयोः तझयोः यथासङ्ख्यम् एशिरेचित्येतावादेशौ भवतः। शकारः सर्वादेशार्थः। चकारः स्वरार्थः। पेचे, पेचाते, पेचिरे। लेभे, लेभाते, लेभिरे।",
    "kashika_nyaas": "   `शकारः सर्वादेशार्थः` इति। असति तस्मिन् धात्वधिकारात् <<तस्मादित्युत्तरस्य>> [[1|1|67]]  इत्यादेः परस्य तकारस्य प्रसज्येत। शकारे तु सति `अनेकाल्शित् सर्वस्य`  [[1|1|54]]  इति वचनात् सर्वस्य भवति। अथ `शे` इति कस्मान्नोक्तम्? नैवं शक्यम्; `शे` इति हि प्रगृह्रसंज्ञा स्यात्। इह च व्यतिपप इति पिबादेशः स्यात्। एशि तु सति न भवति, वक्ष्यति ह्रेतत् -  `वर्णे यत् स्यात् तच्च विद्यात् तदादौ` इति॥",
    "sae": "In case of आत्मनेपद of लिट्-लकार, the त-प्रत्यय is converted to एश् and  झ प्रत्यय is converted to इरेच्.",
    "mahabhashyam": "",
    "pradeep": "",
    "video": ""
}