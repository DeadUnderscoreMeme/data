{
    "i": "34101",
    "an": "ङितः$34099",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "ङितः तस्-थस्-थ-मिपाम् ताम्-तम्-त-अमः ",
    "sa": "ङित्-लकाराणाम् विषये तस्, थस्, थ, मिप् - एतेषां चतुर्णाम् प्रत्ययानाम् क्रमेण ताम्, तम्, त, अमः - एते आदेशाः भवन्ति । ",
    "sd": "तस्, थस्, थ, तथा मिप् एते चत्वारः परस्मैपदस्य प्रत्ययाः सन्ति । ङित्-लकाराणाम् विषये एतेषां क्रमेण ताम्, तम्, त, तथा अम् - एते आदेशाः भवन्ति । <<अनेकाल्शित्सर्वस्य>> [[1।1।55]] इत्यनेन एते सर्वे सर्वादेशरूपेण आगच्छन्ति । क्रमेण पश्यामः -\r\n\r\n1. प्रथमपुरुष-द्विवचनस्य तस्-प्रत्ययस्य ताम्-आदेशः भवति । \r\nयथा, पठ् धातोः विधिलिङ्लकारस्य प्रथमपुरुषद्विवचनस्य प्रक्रिया इयम् - \r\nपठ् + लिङ् [<<विधिनिमन्त्रणा...>> [[3।3।161]] इति लिङ्]\r\n→ पठ् + तस् [<<तिप्तस्..>> [[3।4।78]] इति तस्]\r\n→ पठ् + शप् + तस् [<<कर्तरि शप्>> [[3।1।68]] इति शप्]\r\n→ पठ् + अ + ताम् [<<तस्थस्थमिपां तांतंतामः>> [[3।4।101]] इति तस्-प्रत्ययस्य ताम्-आदेशः]\r\n→ पठ् + अ + यासुट् + ताम् [<<यासुट् परस्मैपदेषूदात्तो ङिच्च>> [[3।4।103]] इति यासुट्-आगमः]\r\n→ पठ् + अ + यास् + सुट् + ताम् [<<सुट् तिथोः>> [[3।4।107]] इति सुट्-आगमः]\r\n→ पठ् + अ + या + ताम् [<<लिङः सलोपोऽनन्त्यस्य>> [[7।2।79]] इति सकारयोः लोपः]\r\n→ पठ् + अ + इय् + ताम् [<<अतो येयः>> [[7।2।80]] इति या-इत्यस्य इय्-आदेशः]\r\n→ पठ् + अ + इ + ताम् [<<लोपो व्योर्वलि>> [[6।1।66]] इति यकारलोपः]\r\n→ पठेताम् [<<आद्गगुणः>> [[6।1।87]] इति गुण-एकादेशः]\r\n\r\n2.  मध्यमपुरुष-द्विवचनस्य थस्-प्रत्ययस्य तम्-आदेशः भवति ।                                                  \r\nयथा, पठ्-धातोः लोट्लकारस्य मध्यमपुरुषद्विवचस्य प्रक्रिया इयम् -\r\nपठ् + लोट् [<<लोट् च>> [[3।3।162]] इति लोट्]   \r\n→ पठ् + थस् [<<तिप्तस्...>> [[3।4।78]] इति थस्]      \r\n → पठ् + शप् + तस् [<<कर्तरि शप्>> [[3।1।68]] इति शप्]\r\n→ पठ् + अ + तम् [ <<लोटो लङ्वत्>> [[3।4।85]] इति लोट्लकारः लङ्वत् भवति । अतः ङित्-लकारविशिष्टं कार्यमप्यत्र भवितुमर्हति । अतएव  <<तस्थस्थमिपां तांतंतामः>> [[3।4।101]] इति थस्-प्रत्ययस्य तम्-आदेशः भवति]\r\n→ पठतम् ।          \r\n\r\n3.  मध्यमपुरुष-बहुवचनस्य थ-प्रत्ययस्य त-आदेशः भवति ।  \r\nयथा, पठ्-धातोः लङ्-लकारस्य मध्यमपुरुष-बहुवचनस्य प्रक्रिया इयम् -\r\nपठ् + लङ् [<<अनद्यतने लङ्>> [[3।2।111]] इति लङ्]\r\n→ अट् + पठ् + ल् [<<लुङ्लङ्लृङ्क्ष्वडुदात्तः>> [[6।4।71]] इति अडागमः]\r\n→ अट् + पठ्  + थ [<<तिप्तस्...>> [[3।4।78]] इति थ]\r\n→ अट् + पठ् + शप् + थ [<<कर्तरि शप्>> [[3।1।68]] इति शप्]\r\n→ अ + पठ् + अ + त [<<तस्थस्थमिपां तांतंतामः>> [[3।4।101]] इति थ-प्रत्ययस्य त-आदेशः]      \r\n→ अपठत\r\n\r\n4. उत्तमपुरुष-एकवचनस्य मिप्-प्रत्ययस्य अम्-आदेशः भवति ।\r\nयथा, पठ्-धातोः लृङ्-लकारस्य उत्तमपुरुषैकवचनस्य प्रक्रिया इयम् -\r\nपठ् + लृङ् [<<लिङ्‌निमित्ते लृङ् क्रियातिपत्तौ>> [[3।3।139]] इति लृङ्]\r\n→ पठ् + स्य + ल् [<<स्यतासी लृलुटोः>> [[3।1।33]] इति स्य-विकरणप्रत्ययः]        \r\n→ अट् + पठ् + स्य + ल् [<<लुङ्लङ्लृङ्क्ष्वडुदात्तः>> [[6।4।71]] इति अडागमः]\r\n→ अट् + पठ् + इट् + स्य + ल् [<<आर्धधातुकस्य इड्वलादेः>> [[7।2।35]] इति इडागमः]         \r\n→ अट् + पठ्  + इट् + स्य + मिप्  [<<तिप्तस्...>> [[3।4।78]] इति मिप्]\r\n→ अ + पठ् + इट् + स्य + अम्  [<<तस्थस्थमिपां तांतंतामः>> [[3।4।101]] इति मिप्-प्रत्ययस्य अम्-आदेशः]\r\n→ अपठिष्यम् [<<आदेशप्रत्यययोः>> [[8।3।59]] इति षत्वम्]                         \r\n         \r\nज्ञातव्यम् - अस्मिन् सूत्रे चत्वारः स्थानिनः, चत्वारश्च आदेशाः दीयन्ते । अतः <<यथासंख्यमनुदेशः समानाम्>> [[1।3।10]] इत्यनेन एते आदेशाः यथासंख्यम् भवन्ति ।\r\n",
    "skn": "2199",
    "mskn": "443",
    "sskn": "384",
    "lskn": "411",
    "plskn": "311",
    "lpn": "498",
    "sk": " ङितश्चतुर्णां तामादयः क्रमात्स्युः ॥",
    "lsk": "ङितश्चतुर्णां तामादयः क्रमात्स्युः। भवताम्। भवन्तु॥",
    "balamanorama": "<<तस्थस्थमिपां तांतंतामः>> - तस्थस्थमिपां । तस्,थस्, थ, मिप्, — एषां द्वन्द्वात्षष्ठीबहुवचनम् । ताम तम् त आम् एषां द्वन्द्वात्प्रथमाबहुवचनम् । 'नित्यं ङित' इत्यस्मान्ङित इत्यनुव्रतते । तदाह — ङितश्चतुर्णामिति । ङितो लकारस्य आदेशभूतानामित्यर्थः । क्रमादिति । यथासङ्ख्यसूत्रलभ्यमिदम् । ",
    "tattvabodhini": "",
    "padamanjari": "",
    "kashika": "ङितः इत्येव। ङिल्लकारसम्बन्धिनां चतुर्णाम् यथासङ्ख्यं तामादयः अदेशा भवन्ति। अपचताम्। अपचतम्। अपचत। अपचम्। अपाक्ताम्। अपाक्तम्। अपाक्त। अपाक्षम्।",
    "kashika_nyaas": "   `अपाक्ताम्` इति। पूर्ववद्वृद्धिः, `झलो झलि`  [[8|2|26]]  इति सिचो लोपः॥",
    "sae": "In case of ङित्-लकारs, तस्, थस्, थ and मिप् are converted respectively to  ताम्, तम्, त and अम्.",
    "mahabhashyam": "",
    "pradeep": "",
    "video": "",
    "lsk_chapter": "12"
}