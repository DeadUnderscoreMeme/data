{
    "i": "34092",
    "an": "लोटः$34085",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "लोटः लस्य उत्तमस्य आट् पित् च",
    "sa": "लोट्-लकारस्य उत्तमपुरुषस्य प्रत्ययानामाट्-आगमः भवति, सः च पित् वर्तते । ",
    "sd": "लोट्-लकारस्य परस्मैपदस्य तथा आत्मनेपदस्यापि उत्तमपुरुषस्य प्रत्ययानाम् 'आट्' आगमः भवति । <<आद्यन्तौ टकितौ>> [[1।1।46]] इति टित्वात् अयम् स्थानिनः पूर्वमागच्छति । अयमागमः पित्-अपि अस्ति, अतः आवश्यकं चेत् अङ्गस्य गुणादेशं कारयति । अष्टमगणस्य तन्-धातुं स्वीकृत्य उदाहरणानि एतादृशानि - \n\n1. परस्मैपदस्य उत्तमपुरुषैकवचनस्य मिप्-प्रत्ययः  \nतन् + लोट् [<<लोट् च>> [[3|3|162]] इति लोट्-लकारः]\n→ तन् + मिप् [<<तिप्तस्>>..[[3|4|78]] इति मिप्-प्रत्ययः]\n→ तन् + उ + मिप्  [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + नि [<<मेर्नि>> [[3।4।89]] इति मिप्-इत्यस्य नि-आदेशः]\n→ तन् + उ + आट् + नि [<<आडुत्तमस्य पिच्च>> [[3|4|92]] इति आडागमः]\n→ तन्  + ओ + आ + नि [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन्  अव् आ नि [<<एचोऽयवावावः>> [[6।1।78]] इति अवादेशः]\n→ तनवानि \n        \n2.  परस्मैपदस्य उत्तमपुरुषद्विवचनस्य वस् -प्रत्ययः\nतन् + लोट् [<<लोट् च>> [[3|3|162]] इति लोट्-लकारः]\n→ तन् + वस्  [<<तिप्तस्>>..[[3|4|78]] इति वस्-प्रत्ययः]\n→ तन् + उ + वस्  [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + व [<<लोटो लङ्वत्>> [[3।4।85]] इत्यनेन लङातिदेशः । <<नित्यं ङितः>> [[3।4।9]] इति सकारलोपः]\n→ तन् + उ + आट् + व [<<आडुत्तमस्य पिच्च>> [[3|4|92]] इति आडागमः]\n→ तन्  + ओ + आ + व [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन् + अव् + आ + व [<<एचोऽयवावावः>> [[6।1।78]] इति अवादेशः]\n→ तनवाव \n        \n3. परस्मैपदस्य उत्तमपुरुषबहुवचनस्य मस् -प्रत्ययः\nतन् + लोट् [<<लोट् च>> [[3|3|162]] इति लोट्-लकारः]\n→ तन् + मस्  [<<तिप्तस्>>..[[3|4|78]] इति मस्-प्रत्ययः]\n→ तन् + उ + मस्  [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + म [<<लोटो लङ्वत्>> [[3।4।85]] इत्यनेन लङातिदेशः । <<नित्यं ङितः>> [[3।4।9]] इति सकारलोपः]\n→ तन् + उ + आट् + म [<<आडुत्तमस्य पिच्च>> [[3|4|92]] इति आडागमः]\n→ तन्  + ओ + आ + म [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन् + अव् + आ + म [<<एचोऽयवावावः>> [[6।1।78]] इति अवादेशः]\n→ तनवाम \n    \n4. आत्मनेपदस्य उत्तमपुरुषैकवचनस्य इट्-प्रत्ययः\nतन् + लोट् [<<लोट् च>> [[3|3|162]] इति लोट्-लकारः]\n→ तन् + इट्   [<<तिप्तस्>>..[[3|4|78]] इति इट् -प्रत्ययः]\n→ तन् + उ + इ   [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + ए [<<टित आत्मनेपदानां टेरे>> [[3।4।79]] इति इकारस्य एकारादेशः]\n→ तन् + उ + ऐ [<<एत ऐ>> [[3।4।93]] इति एकारस्य ऐकारादेशः]\n→ तन् + उ + आट् + ऐ [<<आडुत्तमस्य पिच्च>> [[3|4|92]] इति आडागमः]\n→ तन् + उ + ऐ [<<आटश्च>> [[6।1।90]] इति वृद्धि-एकादेशः]\n→ तन्  + ओ + ऐ [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन्  + अव् + ऐ [<<एचोऽयवावावः>> [[6।1।78]] इति अवादेशः]\n→ तनवै \n\n5. आत्मनेपदस्य प्रथमपुरुषैकवचनस्य वहि-प्रत्ययः\nतन् + लोट् [<<लोट् च>> [[3|3|162]] इति लोट्-लकारः]\n→ तन् + वहि [<<तिप्तस्>>..[[3|4|78]] इति वहि-प्रत्ययः]\n→ तन् + उ + वहि   [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + वहे [<<टित आत्मनेपदानां टेरे>> [[3।4।79]] इति इकारस्य एकारादेशः]\n→ तन् + उ + वहै [<<एत ऐ>> [[3।4।93]] इति एकारस्य ऐकारादेशः]\n→ तन् + उ + आट् + वहै [<<आडुत्तमस्य पिच्च>> [[3|4|92]] इति आडागमः]\n→ तन्  + ओ + आ + वहै [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन्  + अव् + आ + वहै [<<एचोऽयवावावः>> [[6।1।78]] इति अवादेशः]\n→ तनवावहै \n   \n6. आत्मनेपदस्य प्रथमपुरुषैकवचनस्य महिङ्-प्रत्ययः\nतन् + लोट् [<<लोट् च>> [[3|3|162]] इति लोट्-लकारः]\n→ तन् + महिङ्  [<<तिप्तस्>>..[[3|4|78]] इति वहि-प्रत्ययः]\n→ तन् + उ + महि   [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + महे [<<टित आत्मनेपदानां टेरे>> [[3।4।79]] इति इकारस्य एकारादेशः]\n→ तन् + उ + महै [<<एत ऐ>> [[3।4।93]] इति एकारस्य ऐकारादेशः]\n→ तन् + उ + आट् + महै [<<आडुत्तमस्य पिच्च>> [[3|4|92]] इति आडागमः]\n→ तन्  + ओ + आ + महै [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन्  + अव् + आ + महै [<<एचोऽयवावावः>> [[6।1।78]] इति अवादेशः]\n→ तनवामहै    \n\n",
    "sk": " लोडुत्तमस्याडागमः स्यात्, सः पिच्च । हिन्योरुत्वं न इकारोच्चारणसामर्थ्यात् । भवानि । भवाव । भवाम ॥",
    "lsk": "लोडुत्तमस्याट् स्यात् पिच्च। हिन्योरुत्वं न, इकारोच्चारणसामर्थ्यात्॥",
    "balamanorama": "<<आडुत्तमस्य पिच्च>> - भव नि इति स्थिते —  आडुत्तमस्येति ।लोटो लङ्व॑दित्यतो लोट इत्यनुवर्तते । तदाह — लोडुत्तमस्येति । स्तवानि स्तवावेत्यादौ सार्वधातुकपिदिति ङित्त्वनिवृत्त्यर्थं पिद्वचनम् । यद्यपि मिपस्थानिकस्य नः पित्त्वात्तदागमस्यापि सिद्धं पित्त्वं, तथापि वस्मसोराडागमस्याऽङित्तवार्थं पिदिति वचनम् । ननु स्तुहि भवानीत्यत्र 'एरु' रित्युत्वं कुतो न स्यादित्यत आह-हिन्योरुत्वं नेति । सामर्थ्यादिति । अन्यथा —  'हु-नु' इत्येव विदध्यादिति भावः । भवानीति । आडागमे सवर्णदीर्घः । न चाऽत्र लङ्वद्भावादितश्चेति लोपः शङ्क्यः, इकारोच्चारणसामर्थ्यात् । अन्यथा 'मो न' इत्येव विदध्यात् । एवं हेरपि बोध्यम् । यद्यपि भवानीत्यादवतो दीर्घो यञि इत्येव दीर्घसिद्धेराडागमविधिव्र्यर्थस्तथापि स्तवानीत्याद्यर्थमावश्यकमिहापि न्याय्यत्वादुपन्यस्तम् । भवावेति । लोटो वस् । गुणावादेशौ । आडागमः । सवर्णदीर्घः । लङ्वद्भावात् 'नित्यं ङित' इति सकारलोपः । एवं मसि भवामेति रूपम् । इति लोट्प्रक्रिया । ",
    "tattvabodhini": "<<आडुत्तमस्य पिच्च>> - ॒स॑ इति तच्छब्देन यस्याऽ‌ऽडागमः स परामृश्यत इत्याहुः॥",
    "padamanjari": " स चोतमपुरुषः पिद्भवतीति । आट एव पित्वं कस्मान्न विज्ञायते, तुल्यविभक्तिकयोहि युक्तः सम्बन्धः - आट् पिदिति ? निर्थकत्वात् । अनुदातत्वं तावदागमत्वादेव सिद्धम् ; करवाणि, मार्जानीत्यादौ गुणवृद्ध्योरपि प्रत्यय एव निमितं न त्वागमः ॥",
    "kashika": "लोटः इत्येव। लोट्सम्बन्धिनः उत्तमपुरुषस्य आडागमो भवति, स च उत्तमपुरुषः पिद् भवति। करवाणि, करवाव, करवाम। करवै, करवावहै, करवामहै।",
    "kashika_nyaas": "   `स चोत्तमपुरुषः पिद्भवतिट` इति। अथाट एव पित्त्वं कस्मान्न क्रियते? निरर्थकत्वात्। पित्त्वं ह्रनुदातार्थं वा स्यात्, गुणवृद्ध्यर्थं वा; तत्राटोऽनुदात्तत्वमागमत्वादेव सिद्धम्, गुणवृद्ध्योस्तु नैवासौ निमित्तम्; अप्रत्ययत्वात्। तस्मादाटं प्रति पित्त्वमनर्थकमित्युत्तमस्यैव विधीयते। `करवाणि` इति। पित्त्वादुत्तमस्य ङित्वं नास्ति, तेन गुणो भवति। `करवै` इति। `एत ऐ`  [[3|4|93]] , `आटश्च`  [[6|1|87]]  इति वृद्धिः॥",
    "sae": "The उत्तमपुरुष प्रत्ययाः of लोट्-लकार get the आट्-आगम, and this आगम is considered पित्. ",
    "mahabhashyam": "",
    "pradeep": "",
    "video": "",
    "lsk_chapter": "12"
}