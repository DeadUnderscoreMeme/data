{
    "i": "34107",
    "an": "लिङः$34102",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "लिङः तिथोः सुट्",
    "sa": "लिङ्लकारस्य प्रत्ययेषु उपस्थितस्य तकारस्य थकारस्य च सुट्-आगमः भवति । ",
    "sd": "लिङ्लकारस्य परस्मैपदस्य आत्मनेपदस्य च प्रत्ययेषु यः तकारः / थकारः दृश्यते, तस्य अनेन सूत्रेण सुट्-आगमः भवति । अतः अस्य सूत्रस्य प्रसक्तिः - तिप् तस्, थस्, थ, त, आताम्, थास्, आथाम् एतेषां विषये अस्ति ।\n\nपरस्मैपदस्य प्रत्ययानां विषये <<यासुट् परस्मैपदेषूदात्तो ङिच्च>> [[3।4।103]] इत्यनेन यासुट्-आगमः अपि विधीयते । अतः परस्मैपदस्य तिप्/तस्/थस्/थ - एतेषां विषये द्वौ आगमौ दृश्येते - 'यासुट्' तथा 'सुट्' । एतयोः यासुट्-आगमः सुट्-आगमात् पूर्वमागच्छति ।          \n\nतथैव, आत्मनेपदस्य प्रत्ययानां विषये <<लिङस्सीयुट्>> [[3।4।102]] इत्यनेन सीयुट्-आगमः अपि विधीयते । अतः आत्मनेपदस्य त, आताम्, थास्, आथाम् एतेषां विषये अपि द्वौ आगमौ दृश्येते - 'सीयुट्', तथा 'सुट्' । एतयोः सीयुट्-आगमः सुट्-आगमात् पूर्वमागच्छति ।          \n\nएतत् स्मर्तव्यम् यत्  अयमागमः 'प्रत्ययस्य' आगमः नास्ति, केवलं प्रत्ययस्थतकारथकारयोः आगमः अस्ति । अतः टित्वात् <<आद्यन्तौ टकितौ>> [[1।1।46]] इत्यनेन अयम् तकारात् / थकारात् पूर्वमागच्छति, प्रत्ययात् पूर्वम् न । \n\nउदाहरणानि अधः दत्तानि सन्ति । प्रक्रियायामत्र केवलं मुख्यानि सोपानानि दर्शितानि सन्ति, सम्पूर्णा प्रक्रिया न दर्श्यते इति ज्ञातव्यम् ।\n\n(अ) विधिलिङ्लकारस्य परस्मैपदस्य उदाहरणानि  -       \n1) पठ् + शप् + यासुट्  + सुट् + तिप् [<<सुट् तिथोः>> [[3।4।107]] इति तकारस्य सुट्-आगमः]   \n→ पठ् + अ + यास्  + स् + त् [<<इतश्च>> [[3।4।100]] इति इकारलोपः]\n→ पठ् + अ + इय्  + त् [<<लिङः सलोपोऽनन्त्यस्य>> [[7।2।79]] इति सकारलोपः । <<अतो येयः>> [[7।2।80]] इति या-इत्यस्य इय्-आदेशः]   \n→ पठेत् [<<लोपो व्योर्वलि>> [[6।1।66]] इति यकारलोपः,  <<आद्गुणः>> [[6।1।87]] इति गुण-एकादेशः]\n→ पठेत् \n\n2) पठ् + शप् + यासुट् + सुट् + तस् / थस् / थ [<<सुट् तिथोः>> [[3।4।107]] इति तकारस्य सुट्-आगमः]           \n→ पठ् + अ + यास्  + स् + ताम् / तम्  / त [<<तस्थस्थमिपां तान्तन्तामः>> [[3।4।101]]\n→ पठ् + अ + इय् + ताम्  / तम् / त [<<लिङः सलोपोऽनन्त्यस्य>> [[7।2।79]] इति सकारलोपः । <<अतो येयः>> [[7।2।80]] इति या-इत्यस्य इय्-आदेशः]\n→ पठेताम्  / पठेतम् / पठेत   [<<लोपो व्योर्वलि>> [[6।1।66]] इति यकारलोपः, <<आद्गुणः>> [[6।1।87]] इति गुण-एकादेशः]\n\n(आ) विधिलिङ्लकारस्य आत्मनेपदस्य उदाहरणानि -\n1) लभ् + शप् + सीयुट् + सुट् + त [<<सुट् तिथोः>> [[3।4।107]] इति तकारस्य सुट्-आगमः]   \n→ लभ् + अ + ईय् + त [<<लिङः सलोपोऽनन्त्यस्य>> [[7।2।79]] इति सकारलोपः]\n→ लभेत  [<<लोपो व्योर्वलि>> [[6।1।66]] इति यकारलोपः, <<आद्गुणः>> [[6।1।87]] इति गुण-एकादेशः]\n2) लभ् + शप् + सीयुट् + आताम् / आथाम्           \n→ लभ् + अ + सीय् + आ स् ताम् / आ स् थाम् [<<सुट् तिथोः>> [[3।4।107]] इति तकारथकारयोः सुट्-आगमः । अयमागमः प्रत्ययात् पूर्वम् न आगच्छति, अपितु तकारात् / थकारात् पूर्वमागच्छति ।]\n→ लभ् + अ + ईय् + आताम्  / आथाम् [<<लिङः सलोपोऽनन्त्यस्य>> [[7।2।79]] इति सकारलोपः]    \n→ लभेयाताम् / लभेयाथाम् [  <<आद्गुणः>> [[6।1।87]] इति गुण-एकादेशः]\n3) लभ् + शप् + सीयुट् + सुट् + थास् [<<सुट् तिथोः>> [[3।4।107]] इति थकारस्य सुट्-आगमः]   \n→ लभ् + अ + ईय् + थास् [<<लिङः सलोपोऽनन्त्यस्य>> [[7।2।79]] इति सकारलोपः]\n→ लभेथाः  [<<लोपो व्योर्वलि>> [[6।1।66]] इति यकारलोपः, <<आद्गुणः>> [[6।1।87]] इति गुण-एकादेशः, विसर्गनिर्माणम्]                      \n\n(इ) आशीर्लिङ्लकारस्य परस्मैपदस्य उदाहरणानि - \n1) पठ् + यासुट् + सुट् + तिप् [<<सुट् तिथोः>> [[3।4।107]] इति तकारस्य सुट्-आगमः] \n→ पठ् + यास् + स् + त्  [<<इतश्च>> [[3।4।100]] इति इकारलोपः]\n→ पठ्यात् [द्वयोः सकारयोः <<स्कोः संयोगाद्योरन्ते च>> [[8।2।29]] इति लोपः]\n2) पठ् + यासुट् + सुट् + तस् / थस् / थ [<<सुट् तिथोः>> [[3।4।107]] इति तकारस्य सुट्-आगमः]           \n→ पठ् +  यास्  + स् + ताम् / तम्  / त [<<तस्थस्थमिपां तान्तन्तामः>> [[3।4।101]]\n→ पठ्यास्ताम् / पठ्यास्तम् / पठ्यास्त [<<झलो झलि>> [[8।2।26]] इति सकारलोपः]\n              \n(ई) आशीर्लिङ्लकारस्य आत्मनेपदस्य उदाहरणानि  -        \n1) लभ् + सीयुट् + सुट् + त  [<<सुट् तिथोः>> [[3।4।107]] इति तकारस्य सुट्-आगमः]   \n→ लभ् + सी + स् + त  [<<लोपो व्योर्वलि>> [[6।1।66]] इति यकारलोपः]\n→ लप्सीष्ट [<<आदेशप्रत्यययोः>> [[8।3।59]] इति सकारस्य षकारः । <<ष्टुना ष्टुः>> [[8।4।41]] इति तकारस्य टकारः । <<खरि च>> [[8।4।55]] इति भकारस्य पकारः]\n2)  लभ्  + सीयुट् + आताम् / आथाम्    \n→ लभ् + सीय्  + आ स् ताम् / आ स् थाम् [<<सुट् तिथोः>> [[3।4।107]] इति तकारथकारयोः सुट्-आगमः । अयमागमः प्रत्ययात् पूर्वम् न आगच्छति, अपितु तकारात् / थकारात् पूर्वमागच्छति ।]     \n→ लप्सीयास्ताम् / लप्सीयास्थाम् <<खरि च>> [[8।4।55]] इति भकारस्य पकारः]\n3) लभ् + सीयुट् + सुट् + थास् [<<सुट् तिथोः>> [[3।4।107]] इति तकारस्य सुट्-आगमः]   \n→ लभ् + सी + स् + थास्   [<<लोपो व्योर्वलि>> [[6।1।66]] इति यकारलोपः]\n→ लप्सीष्ठाः [<<आदेशप्रत्यययोः>> [[8।3।59]] इति सकारस्य षकारः । <<ष्टुना ष्टुः>> [[8।4।41]] इति थकारस्य ठकारः । <<खरि च>> [[8।4।55]] इति भकारस्य पकारः]",
    "sk": " लिङस्तकारथकारयोः सुट् स्यात् । सुटा यासुट् न बाध्यते । लिङो यासुट् तकारथकारयोः सुडिति विषयभेदात् ॥",
    "lsk": "लिङस्तथोः सुट्। यलोपः। आर्धधातुकत्वात्सलोपो न। एधिषीष्ट। एधिषीयास्ताम्। एधिषीरन्। एधिषीष्ठाः। एधिषीयास्थाम्। एधिषीध्वम्। एधिषीय। एधिषीवहि। एधिषीमहि। ऐधिष्ट। ऐधिषाताम्॥",
    "balamanorama": "<<सुट् तिथोः>> - तथा च प्रकृते भव यास् त इति स्थिते —  सुट्तिथोः । लिङः सीयुडित्यतो लिङ इत्यनुवर्तते । तिश्च थ् चेति द्वन्द्वात्षष्ठीद्विवनचम् । इकार उच्चारणार्थः । तदाह — लिङस्तकारेति । सुटि टकार इत्, उकार उच्चारणार्थः । भव यास् स् त् इति स्थितम् । नन्विह परेण सुटा यासुटः कथं न बाधः  । भवेयुरित्यादौ परस्मैपदेषु यासुड्विधेश्चरितार्थत्वादित्याशङ्क्य निराकरोति — सुटा यासुण्न बाध्यत इति । तत्कुतः इत्यत आह —  लिङो यासुडिति । लिङः सीयुट् यासुडागमश्च, लिङादेशैकदेशस्य तकारस्य सुडागम इति विषयभेदादित्यर्थः । तथा च यौगपद्याऽसम्भवाऽभावाद्विप्रतिषेधाऽभावान्न पेरणापि सुटा यासुटो बाध इति भावः । ",
    "tattvabodhini": "<<सुट् तिथोः>> - तकारादिकार उच्चारणार्थः ।",
    "padamanjari": " ठ्तिथोःऽ इति सप्तमी वा स्यात् ? षष्ठी वा ? आद्ये पक्षे ठ्यस्मिन्विधिस्तदादावल्ग्रहणेऽ इति तकारथकारोदेर्लिङदेशस्य सुटा भाव्यमिति कृषीष्ट कृषीष्ठा इत्यत्रैव स्यात्, कृषीयास्तां कृषीयास्थामित्यत्र न स्यात्; सुटा च सीयुटो बाधः स्यात्, उभयोरपि लिङादेशभक्तत्वादिति द्वितीयं पक्षमाश्रित्याह - लिङ्सम्बन्धिनोस्तकारथकारयोरिति । एतदेव स्पष्टयति - तकारथकाराविति । लिङ् तद्विशेषणमिति । लिङ्शब्देन तदादेशा उच्यन्ते । एवं लिङ्संबन्धिनोरित्यत्रापि कृषीष्टेति । विध्यादौ लिङ् सार्विधातुकत्वात् ठ्लिङ्ः सलोपःऽ इति लोपेन सुटः श्रवणाभावादाशिषु लिणेóवोदाहृतः ॥",
    "kashika": "लिङः इत्येव। लिङ्सम्भन्धिनोः तकारथकारयोः सुडागमो भवति। तकरथकारावागमिनौ, लिङ् तद्विशेषणम्। सीयुटस्तु लिङेवागमी। तेन भिन्नविषयत्वात् सुटा बाधनं न भवति। तकारे इकर उच्चारणार्थः। कृषीष्त। कृषीयास्ताम्। कृषीष्ठाः। कृषीयास्थाम्।",
    "kashika_nyaas": "   अथ तकारथकाराब्यां लिङ विशिष्यते -  तकारथकायोर्यो लिङ स्थानीति? तेन वा तौ लिङसम्बन्धिनोस्तकारथकारयोरिति? तत्र यद्याद्यः पक्ष आश्रीयेत, तदा विशेष्यत्वाल्लिङः प्राधान्यम्। ततश्च प्रधाने कार्यसम्प्रत्ययाल्लिङ एव सुडागमः स्यात्। एवञ्च परत्वाद्विशेषविहित्वाच्च सुटा सीयड् बाध्येत। तस्माद्दुष्टोऽयं पक्ष इति द्वितीयं पक्षमाश्रित्याह -  `लिङ्सम्बन्धिनोः` इति। यदुक्तम् -  तकारथकारयोः सुडागमो भवतीति, तस्यार्थ स्पष्टीकर्त्तुमाह -  `तकारथकारावागमिनौ` इति। विशेष्यत्वेन प्राधान्यादिति भावः। यदुक्तञ्च -  लिङसम्बन्धिनोरिति, तस्यार्थ स्पष्टीकर्त्तुमाह -  `लिङ् तद्विशेषणम्` इति। `सीयुटस्तु लिङेवागमी` इति। तकारथकारावेवकारेण व्यवच्छिद्येते। `तेन` इत्यादि। यत एवं तकारथकारावागमिनौ सुटः, सीयुटस्तु लिङेव, तेन भिन्नदेशत्वात् सुटा सीयुड् न बाध्यते। न च भिन्नदेशयोर्बाध्यबाधकभावो युक्तः; विरोधाभावात्। `कृषीष्ट, कृषीष्ठाः` इति। तथासोरेकवचनयो रूपे। `कृषीयास्ताम्, कृषीयास्थाम्` इति। आतामाथामोः। सर्वत्राशिषि लिङ, `उश्च`  [[1|2|32]]  इति कित्त्वाद्गुणाभावः॥",
    "sae": "In case of लिङ्लकार, the तकार and थकार present in the प्रत्ययाः get the 'सुट्' आगम.",
    "mahabhashyam": "",
    "pradeep": "",
    "video": "",
    "lsk_chapter": "12"
}