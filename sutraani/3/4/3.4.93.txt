{
    "i": "34093",
    "an": "लोटः$34085##उत्तमस्य$34092",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "लोटः लस्य उत्तमस्य एतः ऐः",
    "sa": "लोट्-लकारस्य उत्तमपुरुषस्य प्रत्ययेषु विद्यमानस्य एकारस्य ऐ-आदेशः भवति ।  ",
    "sd": "लोट्-लकारस्य उत्तमपुरुषस्य प्रत्ययेषु विद्यमास्य एकारस्य <<आमेतः>> [[3।4।90]] इत्यनेन आम्-आदेशे प्राप्ते वर्तमानसूत्रेण परत्वेन अपवादत्वेन च वर्तमानसूत्रेण ऐ-आदेशः भवति ।  अस्य उदाहरणानि आत्मनेपदस्य प्रत्ययेषु दृश्यन्ते, यतः परस्मैपदस्य प्रत्ययेषु एकारस्यैव प्रसक्तिः नास्ति ।\n\nतन्-धातुं स्वीकृत्य उदाहरणानि एतानि - \n\n1. आत्मनेपदस्य उत्तमपुरुषैकवचनस्य इट्-प्रत्ययः\nतन् + लोट् [<<लोट् च>> [[3|3|162]] इति लोट्-लकारः]\n→ तन् + इट्   [<<तिप्तस्>>..[[3|4|78]] इति इट् -प्रत्ययः]\n→ तन् + उ + इ   [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + ए [<<टित आत्मनेपदानां टेरे>> [[3।4।79]] इति इकारस्य एकारादेशः]\n→ तन् + उ + ऐ [<<एत ऐ>> [[3।4।93]] इति एकारस्य ऐकारादेशः]\n→ तन् + उ + आट् + ऐ [<<आडुत्तमस्य पिच्च>> [[3|4|92]] इति आडागमः]\n→ तन् + उ + ऐ [<<आटश्च>> [[6।1।90]] इति वृद्धि-एकादेशः]\n→ तन्  + ओ + ऐ [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन्  + अव् + ऐ [<<एचोऽयवावावः>> [[6।1।78]] इति अवादेशः]\n→ तनवै \n\n2. आत्मनेपदस्य उत्तमपुरुषद्विवचनस्य वहि-प्रत्ययः\nतन् + लोट् [<<लोट् च>> [[3|3|162]] इति लोट्-लकारः]\n→ तन् + वहि [<<तिप्तस्>>..[[3|4|78]] इति वहि-प्रत्ययः]\n→ तन् + उ + वहि   [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + वहे [<<टित आत्मनेपदानां टेरे>> [[3।4।79]] इति इकारस्य एकारादेशः]\n→ तन् + उ + वहै [<<एत ऐ>> [[3।4।93]] इति एकारस्य ऐकारादेशः]\n→ तन् + उ + आट् + वहै [<<आडुत्तमस्य पिच्च>> [[3|4|92]] इति आडागमः]\n→ तन्  + ओ + आ + वहै [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन्  + अव् + आ + वहै [<<एचोऽयवावावः>> [[6।1।78]] इति अवादेशः]\n→ तनवावहै \n   \n3. आत्मनेपदस्य उत्तमपुरुषबहुवचनस्य महिङ्-प्रत्ययः\nतन् + लोट् [<<लोट् च>> [[3|3|162]] इति लोट्-लकारः]\n→ तन् + महिङ्  [<<तिप्तस्>>..[[3|4|78]] इति वहि-प्रत्ययः]\n→ तन् + उ + महि   [<<तनादिकृञ्भ्यः उः>> [[3|1|79]] इति उ-प्रत्ययः]\n→ तन् + उ + महे [<<टित आत्मनेपदानां टेरे>> [[3।4।79]] इति इकारस्य एकारादेशः]\n→ तन् + उ + महै [<<एत ऐ>> [[3।4।93]] इति एकारस्य ऐकारादेशः]\n→ तन् + उ + आट् + महै [<<आडुत्तमस्य पिच्च>> [[3|4|92]] इति आडागमः]\n→ तन्  + ओ + आ + महै [आट्-आगमस्य पित्-त्वात् <<सार्वधातुकार्धधातुकयोः>> [[7।3।84]] इति गुणः]\n→ तन्  + अव् + आ + महै [<<एचोऽयवावावः>> [[6।1।78]] इति अवादेशः]\n→ तनवामहै    \n",
    "skn": "2253",
    "mskn": "582",
    "sskn": "457",
    "lskn": "517",
    "plskn": "355",
    "lpn": "495",
    "sk": " लोडुत्तमस्य एत ऐ स्यात् । आमोऽपवादः । एधै । एधावहै । एधामहै ॥",
    "lsk": "लोडुत्तमस्य एत ऐ स्यात्। एधै। एधावहै। एधामहै॥ आटश्च। ऐधत। ऐधेताम्। ऐधन्त। ऐधथाः। ऐधेथाम्। ऐधध्वम्। ऐधे। ऐधावहि। ऐधामहि॥",
    "balamanorama": "<<इतश्च>> - इतश्च । लस्येत्यधिकृमतम् ।इतश्च लोपः परसमैपदेष्वि॑त्यस्माल्लोप इति, परस्मैपदेष्विति चानुवर्तते । परस्मैपदष्वित्येततत्षष्ठआ विपरिणम्यते । तदाह —  ङितो लस्येत्यादिना । अलोऽन्त्यस्येत्यन्त्यस्य लोपः । तदाह — अभवदिति । अभवतामिति । लङस्तस्तामादेशः । शप् गुणावादैशौ । अट् । अभवन्निति । झेरन्तादेशः । शप् गुणावादेशौ ।अट् ।इतश्चे॑तीकारलोपः । तकारस्य संयोगान्तलोपः । अभव इति । सिपि शपि गुणे अवादेशे अटि इकारलोपे रुत्वविसर्गौ । अभवतमिति । थसस्तमादेशः । शप् । गुणावदेशौ । अट् । अभवतेति । थस्य तादेशे शपि गुणे अवादेशेऽटि । अभवमिति । मिपोऽमादेशे शपि गुणेऽवादेशे पूर्वरूपम् । अभवावेति । वसि शपि गुणावादेशौ । अट् ।अतो दीर्घो यञी॑ति दीर्घः । 'नित्यं ङित' इति सकारलोपः । एवं मसि अभवामेति रूपम् । इति लङप्रक्रिया । ",
    "tattvabodhini": "<<इतश्च>> - ॒इतश्च लोपः॑ इति सूत्रात्परस्मैपदेष्वित्यनुवृत्तं षष्ठएकवचनान्ततया विपरिणमय्य इत इत्यनेन विशेष्येते । तदाह —  परस्मैपदमिकारान्तं यत्तस्येति । प्राचा तुपरस्मैपदेष्विकारस्य लोपर॑ इत्युक्तम्, तदयुक्तम्, भवेदित्यादावतिव्याप्तेः । ननुअतो येयः॑ इत्यत्र ईय् दीर्घादिरस्तु, एवं च नोक्तातिव्याप्तिःइतश्चे॑ति तपरकरणात् । अत एव अबोभवीदित्यादावपि न दोष इति चेत् । मैवम् । करुदेर्लङि अरुदितामित्यादौ दोषध्रौव्यादिति मनोरमायां स्थितम्॥",
    "padamanjari": " इह कस्मादिति । गुणस्यान्तवद्भावेन लोड्ग्रहणेन ग्रहणादस्ति प्रसङ्ग इति भावः । बहिरङ्गलक्षणत्वादिति । द्विपदाश्रयत्वाद् गुणस्य बहिरङ्गत्वम्, ऐकारस्त्वेकपदाश्रयत्वादन्तरङ्गः, अत एव हेतोः ठामेतःऽ इत्ययमपि विधिर्न भवति ॥",
    "kashika": "लोट उत्तमस्य इति वर्तते। लोडुत्तमसम्भन्धिनः एकारस्य ऐकाराऽदेशो भवति। आमो ऽपवादः। करवैक् करवावहै, करवामहै। इह कस्मान् न भवति, पचावेदम्, यजावेदम्? बहिरङ्गलक्षणत्वाद् गुणस्य।",
    "kashika_nyaas": "   `आमोऽपवादः` इति। `आमेतः`  [[3|4|90]]  इति प्राप्तस्य। `पचावेदं यजावेदम्` इति। `लोटो लङ्वत्`  [[3|4|85]] इति सलोपे सति `आद्गुणः`  [[6|1|87]]  इति वृद्धिः॥",
    "sae": "The एकार occurring in the उत्तमपुरुष प्रत्ययाः of लोट्-लकार is converted to ऐ.",
    "mahabhashyam": " एत ऐ (1254) (693 आदेशविधिसूत्रम्।। 3 । 4 । 1 आ. 25) (5078 आक्षेपवार्तिकम्।। 1।।) - एत ऐत्वे आद्गुणप्रतिषेधः- (भाष्यम्) एत ऐत्वे आद्गुणस्य प्रतिषेधो वक्तव्यः। पचावेदम्। पचामेदम्। आद्गुणे कृते एत ऐ इत्यैत्वं प्राप्नोति।। (5079 आक्षेपबाधकवार्तिकम्।। 2 ।।) - न वा बहिरङ्गलक्षणत्वात्- (भाष्यम्) न वा वक्तव्यः। किं कारणम्?। बहिरङ्गलक्षणत्वात्। बहिरङ्गलक्षण आद्गुणः। अन्तरङ्गमैत्वम्। असिद्धं बहिरङ्गमन्तरङ्गे।। एत ऐ।। 93 ।। ",
    "pradeep": "",
    "video": ""
}