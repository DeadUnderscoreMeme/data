{
    "i": "34100",
    "an": "लोपः$34097##नित्यम्$34099##ङितः$34099",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##धातोः$3$1$91##लस्य$3$4$77",
    "ss": "ङितः परस्मैपदेषु इतः लोपः ",
    "sa": "ङित्-लकाराणाम् विषये परस्मैपदस्य प्रत्यये विद्यमानस्य इकारस्य लोपः भवति । ",
    "sd": "ङित्-लकारस्य परस्मैपदस्य प्रत्ययेषु विद्यमानस्य इकारस्य अनेन सूत्रेण लोपः भवति । परस्मैपदस्य तिप्, झि तथा सिप् - एतेषां विषये अस्य सूत्रस्य प्रसक्तिः अस्ति । मिप्-प्रत्ययस्य ङित्-लकारेषु <<तस्थस्थमिपां तांतंतामः>> [[3।4।101]] इत्यनेन अम्-आदेशः भवति, अतः मिप्-प्रत्ययस्य विषये अस्य सूत्रस्य प्रसक्तिः नास्ति ।  यथा -\n\n1. पठ्-धातोः लुङ्लकारस्य प्रथमपुरुषैकवचनस्य रूपम् एतादृशं सिद्ध्यति -\nपठ् + लुङ् [<<लुङ्>> [[3|2|110]] इति लुङ्]\n→ पठ् + च्लि + ल् [<<च्लि लुङि>> [[3|1|43]] इति लुङ्लकारस्य प्रत्यये परे लकारविकरणम् 'च्लि'] \n→ पठ् + सिच् + ल् [<<च्लेः सिच्>> [[3|1|44]] इति च्ले-इत्यस्य सिच्-आदेशः ।]\n→ अट् पठ् + स् + ल् [<<लुङ्लङ्लृङ्क्ष्वडुदात्तः>> [[6|4|71]] इति अट्-आगमः]\n→ अ पठ् + स् + तिप् [<<तिप्तस्..>> [[3|4|78]] इति तिप्]\n→ अ पठ् + स् + त् [<<इतश्च>> [[3|4|100]] इति 'ति' इत्यस्य इकारस्य लोपः]\n→ अ पठ् + इट् स् + त् [<<आर्द्धधातकस्य इड्वलादेः>> [[7|2|35]] इति इडागमः]\n→ अ पठ् + इ स् + ईट् त् [<<अस्तिसिचोऽपृक्ते>> [[7|3|96]] इति ईट्-आगमः]\n→ अ पठ् / पाठ् + इ स् + ई त् [<<अतो हलादेर्लघोः>> [[7|2|7]] इति वैकल्पिकवृद्धिः]\n→ अ पठ्/पाठ् + इ + ई + त् [<<इट ईटि>> [[8|2|28]] इति सकारलोपः]\n→ अपठीत् / अपाठीत् [ <!सिज्लोप एकादेशे सिद्धो वाच्यः !> अनेन वार्तिकेन सवर्णदीर्घ-एकादेशे कर्तव्ये सिच्लोपः सिद्धः अस्ति । अतः <<अकः सवर्णे दीर्घः>> [[6|1|101]] इति सवर्णदीर्घः]\n\n2. पठ्-धातोः लङ्लकारस्य प्रथमपुरुष-बहुवचनस्य रूपम् एतादृशं सिद्ध्यति -\nपठ् + लङ् [<<अनद्यतने लङ्>>  [[3|2|111]] इति लङ्]\n→ अट् + पठ् + लङ् [<<लुङ्लङ्लृङ्क्ष्वडुदात्तः>> [[6|4|71]] इति अट्-आगमः]\n→ अ + पठ् + झि [<<तिप्तस्..>> [[3|4|78]] इति तिप्]\n→ अ + पठ् + शप् + झि [<<कर्तरि शप्>> [[3|1|68]] इति शप्]\n--> अ + पठ् + शप् + अन्ति [<<झोऽन्तः>> [[7।1।3]] इति झकारस्य अन्त्-आदेशः]      \n→ अ + पठ् + अ + अन्त् [<<इतश्च>> [[3|4|100]] इति 'अन्ति' प्रत्ययस्य इकारस्य लोपः]\n--> अपठन्त् [<<अतो गुणे>> [[6।1।97]] इति गुण-एकादेशः]\n--> अपठन् [<<संयोगान्तस्य लोपः>> [[8।2।23]] इति तकारलोपः]\n\n3. पठ्-धातोः लृङ्लकारस्य मध्यमपुरुषैकवचनस्य रूपम् एतादृशं सिद्ध्यति -\nपठ् + लृङ् [<<लिङ्‌निमित्ते लृङ् क्रियातिपत्तौ>>  [[3|3|139]] इति लृङ्]\n--> पठ् + स्य + लृङ् [<<स्यतासी लृलुटोः>> [[3।1।33]] इति स्य-विकरणप्रत्ययः]        \n→ अट् + पठ् + स्य +  लङ् [<<लुङ्लङ्लृङ्क्ष्वडुदात्तः>> [[6|4|71]] इति अट्-आगमः]\n--> अ + पठ् + इट् + स्य + लङ् [<<आर्धधातुकस्य इड्वलादेः>> [[7।2।35]] इति इडागमः]        \n→ अ + पठ् + इट् + स्य + सिप्  [<<तिप्तस्..>> [[3|4|78]] इति सिप्]\n→ अ + पठ् + इट् + स्य + स्  [<<इतश्च>> [[3|4|100]] इति 'सि' प्रत्ययस्य इकारस्य लोपः]\n--> अपठिस्यरुँ [<<ससजुषोः रुँः>> [[8।2।66]] इति सकारस्य रुँत्वम्]\n--> अपठिस्यः [<<खरवसानयोर्विसर्जनीयः>> [[8।3।15]] इति रेफस्य विसर्गः]\n--> अपठिष्यः [<<आदेशप्रत्यययोः>> [[8।3।59]] इति षत्वम्]\n     \nज्ञातव्यम् - यद्यपि <<लोटो लङ्वत्>>  [[3।4।85]] इत्यनेन लोट्-लकारस्य प्रक्रिया लङ्लकारवत् भवति, तथापि लोट्-लकारस्य विषये <<एरुः>> [[3।4।86]] इत्यनेन इकारस्य उकारादेशः भवति । अतः लोट्लकारस्य विषये <<इतश्च>> [[3।4।100]] इत्यस्य प्रसक्तिः नास्ति । ",
    "skn": "2207",
    "mskn": "453",
    "sskn": "392",
    "lskn": "422",
    "plskn": "319",
    "lpn": "497",
    "sk": " ङितो लस्य परस्मैपदमिकारान्तं यत्तस्य लोपः स्यात् । अभवत् । अभवताम् । अभवन् । अभवः । अभवतम् । अभवत । अभवम् । अभवाव । अभवाम ॥",
    "lsk": "ङितो लस्य परस्मैपदमिकारान्तं यत्तदन्तस्य लोपः। अभवत्। अभवताम्। अभवन्। अभवः। अभवतम्। अभवत। अभवम्। अभवाव। अभवाम॥",
    "balamanorama": "",
    "tattvabodhini": "`इतश्च लोपः` इति सूत्रात्परस्मैपदेष्वित्यनुवृत्तं षष्ठ�एकवचनान्ततया विपरिणमय्य इत इत्यनेन विशेष्येते। तदाह-- परस्मैपदमिकारान्तं यत्तस्येति। प्राचा तु `परस्मैपदेष्विकारस्य लोपर` इत्युक्तम्, तदयुक्तम्, भवेदित्यादावतिव्याप्तेः। ननु `अतो येयः` इत्यत्र ईय् दीर्घादिरस्तु, एवं च नोक्तातिव्याप्तिः `इतश्चे`ति तपरकरणात्। अत एव अबोभवीदित्यादावपि न दोष इति चेत्। मैवम्। करुदेर्लङि अरुदितामित्यादौ दोषध्रौव्यादिति मनोरमायां स्थितम्॥   ",
    "padamanjari": "",
    "kashika": "ङितः इत्येव। ङिल्लकारसम्बन्धिन इकारस्य नित्यं लोपो भवति। अपचत्। अपाक्षीत्। परस्मैपदेषु इत्येव, अपचावहि, अपचामहि।",
    "kashika_nyaas": "",
    "sae": "In case of ङित् लकारs, The इकार present in the परस्मैपद-प्रत्ययs is removed. ",
    "mahabhashyam": "",
    "pradeep": "",
    "video": ""
}