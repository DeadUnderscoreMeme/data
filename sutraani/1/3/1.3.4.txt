{
    "i": "13004",
    "an": "हल्$13003##उपदेशे$13002##इत्$13002",
    "ad": "",
    "ss": "उपदेशे विभक्तौ तुस्माः  न इत्",
    "sa": "विभक्तिसंज्ञके शब्दे औपदेशिकरूपेण विद्यमानाः - (1) तवर्गीयवर्णाः, (2) सकारः (3) मकारः - एते इत्संज्ञकाः न भवन्ति । ",
    "sd": "उपदेशः नाम किम्? 'उपदेशः आद्योच्चारणम्' । इत्युक्ते, आदिऋषिभिः (पाणिनि-कात्यायन-पतञ्जलिभिः) यस्य उच्चारणं कृतम् सः उपदेशः । आदिऋषिभिः कस्य कस्य उच्चारणं कृतम्? प्रत्याहाराणाम्, प्रत्ययानाम्, आदेशानाम्, आगमानाम्, धातूनाम्  । अतः एते सर्वे, यथा ऋषिभिः मूलरूपेण उच्चारिताः, तस्याम् स्थितौ उपदेशसंज्ञकाः भवन्ति । (अस्मिन् विषये विस्तारेण <<उपदेशेऽजनुनासिक इत्>>  [[1।3।2]] अस्य सूत्रस्य विवरणे उक्तमस्ति ।)  \n\nअग्रे, विभक्तिः नाम किम्?  अष्टाध्याय्यां विभक्तिसंज्ञायाः व्याख्या द्वयोः स्थलयोः दीयते - \n1) <<विभक्तिश्च>> [[1।4।104]] अनेन सूत्रेण सर्वे सुप्-प्रत्ययाः, तिङ्-प्रत्ययाः च 'विभक्तिः' इमां संज्ञां प्राप्नुवन्ति । यथा - जस्, अम्, शस्, भ्याम्, तिप्, तस्, झि एते सर्वे प्रत्ययाः विभक्तिसंज्ञकाः भवन्ति । एते सर्वे प्रत्ययाः उपदेशसंज्ञकाः अपि सन्ति एतदपि स्मर्तव्यम् ।  तथा च, एतेषाम् सर्वेषाम् भिन्नासु अवस्थासु  प्राप्ताः आदेशाः अपि विभक्तिसंज्ञकाः भवति । यथा - 'टा' इत्यस्य 'इन',  'झि' इत्यस्य 'अन्ति', 'वहि' इत्यस्य 'वहे', आदयः ।               \n2) <<प्राग्दिशो विभक्तिः>> [[5।3।1]] अस्मिन् अधिकारे पाठिताः सर्वे प्रत्ययाः विभक्तिसंज्ञकाः भवन्ति । यथा - तसिल्, त्रल्, ह आदयः । एते सर्वे प्रत्ययाः अपि उपदेशसंज्ञकाः सन्ति ।\n                     \nअतः अनेन सूत्रेण किमुच्यते?    <<हलन्त्यम्>> [[1।3।3]] अनेन सूत्रेण उपदेशस्य अन्तिमव्यञ्जनस्य इत्संज्ञा भवति ।  परन्तु विभक्तिषु अन्तिमं व्यञ्जनं यदि तवर्गीयः अस्ति, अथवा सकारः अस्ति, अथवा मकारः अस्ति, तर्हि वर्तमानसूत्रेण तस्य इत्संज्ञा निषिध्यते । यथा - \n1. द्वितीयैकवचनस्य प्रत्ययः 'अम्' । वस्तुतः अयमुपदेशः । अतः 'हलन्त्यम्' सूत्रेण तस्य मकारस्य इत्संज्ञा भवेत् । परन्तु अयम् विभक्तिप्रत्ययः अस्ति, अतः <<न विभक्तौ तुस्माः>> [[1।3।4]] सूत्रेण मकारस्य इत्संज्ञानिषेधः भवति । अतः 'अम्' इत्यत्र मकारः इत्संज्ञकः नास्ति ।\n2. पञ्चमी-एकवचनस्य 'ङसि' प्रत्ययस्य अकारात् परं 'आत्' आदेशः भवति । अयमपि उपदेशः । परन्तु अत्र 'तकारः' इत्संज्ञकः न भवति, यतः <<न विभक्तौ तुस्माः>> [[1।3।4]] इति सूत्रेण तवर्गीयवर्णानाम् इत्संज्ञानिषेधः जायते ।\n3.  <<दानीं च>> [[5।3।18]] अनेन सूत्रेण 'दानीम्'  इति  विभक्तिप्रत्ययः दीयते । अस्य मकारस्यापि अनेन सूत्रेण इत्संज्ञानिषेधः भवति । अतएव 'इदानीम्' इति मकारान्तशब्दः सिद्ध्यति ।\n4. लट्लकारस्य परस्मैपदस्य प्रथमपुरुष-द्विवचनस्य प्रत्ययः अस्ति 'तस्' । इत्यत्र सकारस्य अनेनैव सूत्रेण इत्संज्ञानिषेधः भवति । अग्रे तस्य विसर्गम् कृत्वा 'पठतः / गच्छतः' एतादृशानि रूपाणि सिद्ध्यन्ति ।\n5. लङ्लकारस्य उत्तमपुरुषैकवचनस्य प्रत्ययः अस्ति 'अम्' । इत्यत्र मकारस्य अनेनैव सूत्रेण इत्संज्ञानिषेधः भवति ।                                      \n               \nज्ञातव्यम्   - तवर्गीय-सकार-मकाराणाम् इत्संज्ञानिषेधः केवलं विभक्तौ भवति, नान्यत्र । यथा -  \n1. तुमुन् एषः कृदन्तप्रत्ययः । अस्मिन् सू्त्रे नकारस्य 'हलन्त्यम्' इत्यनेन इत्संज्ञा भवति, यतः एषः विभक्तिप्रत्ययः नास्ति । \n2. 'श्नम्' एषः विकरणप्रत्ययः । अस्मिन् सूत्रे मकारस्य 'हलन्त्यम्' इत्यनेन इत्संज्ञा भवति, यतः एषः विभक्तिप्रत्ययः नास्ति ।\n3. 'तास्' एषः लकारविकरणप्रत्ययः । अस्मिन् सू्त्रे सकारस्य 'हलन्त्यम्' इत्यनेन इत्संज्ञा भवति, यतः एषः विभक्तिप्रत्ययः नास्ति । \n4. 'इयसुन्' अयं तद्धितप्रत्ययः ।  अस्मिन् सू्त्रे नकारस्य 'हलन्त्यम्' इत्यनेन इत्संज्ञा भवति, यतः एषः विभक्तिप्रत्ययः नास्ति । \n\nविशेषः - इदम् सूत्रम् 'अनित्यम्' अस्ति । इत्युक्ते, केषुचन स्थलेषु प्रत्ययस्य विभक्तिसंज्ञायाम् सत्यामपि तत्र उपस्थितस्य तवर्गीयवर्णस्य उत मकारस्य  इत्संज्ञा भवत्येव । वर्तमानसूत्रम् तत्र न उपयुज्यते - इति आशयः । यथा, तद्धिताधिकारे <<किमोऽत्‌>> [[5।3।12]] इत्यत्र पाठितः 'अत्' प्रत्ययः यद्यपि विभक्तिसंज्ञकः अस्ति, तथापि तस्मिन् प्रत्यये तकारस्य इत्संज्ञा भवत्येव । ",
    "sk": " विभक्तिस्थास्तवर्गसकारमकारा इतो न स्युः । इति सकारस्य नेत्त्वम् ॥",
    "lsk": "विभक्तिस्थास्तवर्गसमा नेतः। इति सस्य नेत्त्वम्। रामाः॥",
    "balamanorama": "<<न विभक्तौ तुस्माः>> - अथ जसः सकारस्यहलन्त्यम्मितीत्संज्ञायां लोपमाशङ्क्याह — न विभक्तौ । तु स् म एतेषां द्वन्द्वः । 'इत' इत्यनुवृत्तं बहुवचनान्ततया विपरिणम्यते । तदाह — विभक्तिस्था इत्यादिना । ",
    "tattvabodhini": "<<न विभक्तौ तुस्माः>> - न विभक्तौ ।हलन्त्य॑मितीत्संज्ञाप्राप्तौ निषेधारम्भः ।तु॑ इत्यस्योदाहरणं रामात्, पचेरन् । मकारस्य तु — रामम्, अद्राक्षम् । विभक्तौ किम्  ।अचो यत् ऊर्णायां युस्,रुधादिभ्यः श्नम् । एतेष्वन्त्यस्येत्संज्ञा यथा स्यात् ।इदमस्थमु॑रित्यत्र मकारपरित्राणार्थमुकारानुबन्धासञ्जनादनित्योऽयमिति ज्ञायते । अन्यथाप्राग्दिशो विभक्ति॑-रिति थमो विभक्तित्वाद्दानीमो मकारस्येवानेनैव सूत्रेणेत्त्वनिषेधसिद्धेः किं तेनेति । तेनकिमोऽत् क्वेति सिद्धम् ।",
    "padamanjari": "  वृक्षादिति तकारस्येत्संज्ञायाम् ठ्तित्स्वरितम्ऽस्यात्। ननु चादेशोतरकालं स्थानिवद्भावेनास्य विभक्तिसंज्ञा, उपदेशानन्तरमेवेत्संज्ञा प्राप्नेति? सत्यम्; प्रतिषेधसामर्थ्यतु भाविन्यपि विभक्तित्वे प्रतिषेधो भविष्यति। वर्गग्रहणं किम्?वृक्षानित्यत्रापि यथा स्यात् क्व पुनरुपदेशे नकारोऽयमन्त्यः, म तावतस्य क्वचिदुपदेशः? ठ्शसो नऽइत्यत्र त्वकारो नकारस्येत्संज्ञापरित्राणार्थ इति शक्यं वक्तुम्। इह तर्हि ठ्झस्य रन्ऽपचेरन्निति। ब्राह्यणा इति। रूपोदाहरणमेतत्। कार्योदाहरणं तु भवतः इति। अत्र ठ्सिति चऽइति पदत्वे जश्त्वं स्यात्। पचतः पचथ इत्यत्र प्रयोजनाभावादेव न भविष्यतीति शक्यं वक्तुम्। अपचतामित्यादि। तामादयस्तसादीनामन्त्यादचः परे स्युः। किमोऽत् इत्यस्य प्राग्दिशो विभक्तिः इति विभक्तित्वम्। इटोऽत् इत्यस्यापि स्थानिवद्भावेनेति तयोरपि प्रतिषेधः प्राप्नोति, तत्राह-किमोऽदित्यादि। अनित्यत्वं तु ठिदमस्थमुःऽ इति थमोरुकारोऽनुबन्धाद्विज्ञायते। क्वचितु वृतावेव ठिदमस्थमुःऽइत्युकारानुबन्धनिर्दशादनित्यत्वमुपलक्ष्यते इति पठ।ल्ते। इदानीं तदानीमिति। दानीमस्तु प्रतिष्रेधो भवत्येव। अनित्यत्वं हि ज्ञापितम्, न पुनः प्राग्दिशीयेष्वस्याप्रवृत्तिः॥",
    "kashika": "पूर्वेण प्राप्तायमित्संज्ञायां विभाक्तौ वर्तमानानां तवर्गसकारमकरणां प्रतिषेध उच्यते। तवर्गः, टाङसिङसाम् इनाऽत्स्याः [[7|1|12]] वृक्षात्, प्लक्षात्। सकारः, जस् ब्राह्मणाः। तस् पचतः। थस् पचथः। मकारः उपचत्ताम्, अपचतम्। बिभक्तौ इति किम्? अचो यत् [[3|1|97]], ऊर्णाया युस् [[5|2|123]], रुधादिभ्यः श्नम् [[3|1|78]]। किमो ऽत् [[5|3|12]], इटो ऽत् [[3|4|106]] इत्यत्र प्रतिषेधो न भ्वति , अनित्यत्वाऽदस्य प्रतिषेधस्य। इदमस् थमुः [[5|3|24]] इत्युकारानुबन्धनिर्देशादनित्यत्वमुपलक्ष्यते।",
    "kashika_nyaas": "   `वृक्षात्` इत्यत्र तकारस्येत्संज्ञायां सत्याम् `तित्स्वसितम्` ( [[6|1|179]]  इति स्वरितत्वं स्यात्।`अपचतात्, अपचतम्` इति। पचेर्लङ्, `तस्तथस्थमिपां तान्तन्तामः`  [[3|4|101]]  इति तान्तमादेशौ भवतः। `किमोऽत्`  [[5|3|12]]  इत्यत्राच्छब्दस्य `प्राग् दिशो विभक्तिः`  [[5|3|1]]  इत्यस्य मकारस्येत्संज्ञापरित्राणार्थादुकारानुबन्धाद्विज्ञायते। नित्यत्वे हि सत्येतस्मादेव प्रतिषेधान्मकारस्येत्संज्ञा न भविष्यतीत्युकारानुबन्धग्रहणमनर्थकं स्यात्।",
    "sae": "The letters - त्, थ्, द्, ध्, न्, स्, म् - occurring in the औपदेशिक form of a विभक्ति are not called 'इत्' । ",
    "mahabhashyam": " न विभक्तौ तुस्माः विभक्तौ तवर्गप्रतिषेधोऽतद्धिते ॥ 1 ॥ विभक्तौ तवर्गप्रतिषेधोऽतद्धित इति वक्तव्यम् । इह मा भूत् - किमोऽत् [[5|3|12]] क्व प्रेप्सन्दीव्यसे क्वार्द्धमासा इति । स तर्हि प्रतिषेधो वक्तव्यः ? न वक्तव्यः । आचार्यप्रवृत्तिर्ज्ञापयति - न विभक्तौ तद्धिते प्रतिषेधो भवतीति, यदयम् - इदमस्थमुः [[5|3|24]] इति मकारस्येत्संज्ञापरित्राणार्थमुकारमनुबन्धं करोति । यद्येतज्ज्ञाप्यते इदानीमित्यत्रापि प्राप्नोति। । इत्कार्याऽभावादत्रेत्संज्ञा न भविष्यति । इदमस्तीत्कार्यं - मिदचोन्त्यात्परः [[1|1|47]] इति । आचामन्त्यात्परो यथा स्यात् । इश्भावे कृते नास्ति विशेषः मिदचोऽन्त्यात्परः इति वा परत्वे, प्रत्ययः परः इति वा । स एव तावदिश्भावो न प्राप्नोति । किं कारणम् ? प्राग्दिशः प्रत्ययेष्वित्युच्यते । कः पुनरर्हतीश्भावं प्राग्दिशः प्रत्ययेषु वक्तुम् । किं तर्हि ?। प्राग्दिशोऽर्थेष्विश्भावः, किं सर्वनामबहुम्योऽद्व्यादिभ्यः [[5|3|2]] प्रत्ययोत्पत्तिः । एवं तर्हि ततोऽप्ययं वक्तव्यः । ततश्च मिदचोन्त्यात्परत्वेन न सिध्यति । ननु चाऽत्राप्यत्वे कृते नास्ति विशेषः मिदचोऽन्त्यात्परः इति वा परत्वे, प्रत्ययः परः इति वा । तद्ध्यत्वं न प्राप्नोति । किं कारणम् ?। विभक्तावित्युच्यते । एवं तर्हि यकारान्तोदानीं करिष्यते। किं यकारो न श्रूयते ?। लुप्तनिर्दिष्टो यकारः ॥ 4 ॥ ",
    "pradeep": "",
    "video": ""
}