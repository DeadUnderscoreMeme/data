{
    "i": "11013",
    "an": "प्रगृह्यम्$11011",
    "ad": "",
    "ss": "शे प्रगृह्यम्",
    "sa": "'शे' इत्यस्य प्रगृह्यसंज्ञा भवति । ",
    "sd": "'शे' नाम किम्? सुप्-प्रत्ययानाम् केवलं वेदेषु 'शे' इति आदेशः कुत्रचित् दृश्यते । <<सुपां सुलुक्पूर्वसवर्णाऽऽच्छेयाडाड्यायाजालः>> [[7।1।39]] अनेन सूत्रेण अयं आदेशः दीयते । अस्मिन् आदेशे शकारस्य <<लशक्वतद्धिते>> [[1।3।8]] इत्यनेन इत्संज्ञा भवति, ततः <<तस्य लोपः>> [[1।3।9]] इत्यनेन तस्य लोपः अपि भवति । अतः केवलं 'ए' इत्यवशिष्यते । तस्य प्रगृह्यसंज्ञा भवति ।  यथा - \nअस्मद्  + भ्यस् (चतुर्थीबहुवचनस्य प्रत्ययः) \n→ अस्मद् + शे [<<सुपां सुलुक्...>> [[7।1।39]] इति भ्यस्-इत्यस्य शे-आदेशः] \n→ अस्मद् + ए [ शकारस्य <<लशक्वतद्धिते>> [[1।3।8]] इत्यनेन इत्संज्ञा, <<तस्य लोपः>> [[1।3।9]] इत्यनेन तस्य लोपः ।] \n→ अस्म + ए [<<शेषे लोपः>> [[7।2।90]] इति अस्मद्-शब्दस्य 'द्' इत्यस्य लोपः] \n→ अस्मे [<<अतो गुणे>> [[6।1।97]] ] इति पररूप-एकादेशः एकारः]  \n\nअयं अस्मे-शब्दः प्रगृह्यः अस्ति । यथा - 'अस्मे इन्द्राबृहस्पती' - इत्यत्र सन्धिः न भवति  । ",
    "skn": "102",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " अयं प्रगृह्यः स्यात् । अस्मे इन्द्राबृहस्पती ॥ ",
    "lsk": "",
    "balamanorama": "",
    "tattvabodhini": "शे इति। छान्दसमपीदं सन्दर्भशुध्द्यर्थमुक्तामित्याहुः। अस्मे इति। अस्मभ्यमित्यर्थः। `सुपां सुलु`गिति भ्यसः शेआदेशः। `शेषे लोपः`।   ",
    "padamanjari": " 'शे' इति श्रुतेरविशेषात् 'काशे','कुशे' इत्यत्रापि प्रसङ्ग इति मत्वा पृच्छति - किमिदमिति । सुपामादेश इति । काशे तैत्यत्र तु लाक्षणिकत्वादग्रहणमिति भावः । युष्म इति । षष्ठीबहुवचनस्य 'सुपां सुलुक्' इत्यादिना शे आदेशः,'शेषे लोपः' । अस्मे इति । चतुर्थीबहुवचनस्य शे । त्वे मे इति । सप्तम्येकवचनस्य त्वमावेकवचने । असमे इन्द्राबृहस्पती इति । छान्दसमुदाहरणमित्युक्त्वा, इतरतु लोकिकमनुकरणमित्युक्तेन युष्मे वाजबन्धवः, त्वे रायः, मे राय इत्येषामप्यनुकरणत्वमुक्तं स्याद् । अतो यदत्रेतरदिति विवक्षितं तत्स्वरूपेण पठति । युष्मे इतीत्यादि । लौकिकमनुकरणमित्यनेन च सूत्रस्यावश्यारभ्यात्वं दर्शंयति । 'अस्मे इन्द्राबृहस्पती' इत्यादि छान्दसत्वादपि सिद्ध्येत् । इदं तु पदकारैरिति परं प्रयुज्यमानं लौकिकम्, अतो न छान्दसत्वात्सिद्धिरिति ॥",
    "kashika": "शे इत्येतत् प्रगृह्यसंज्ञं भवति । किमिदं शे इति ? सुपामादेशश्छन्दसि । न युष्मे वाजबन्धवः (ऋग्वेदः 8.68.19), अस्मे इन्द्राबृहस्पती (ऋग्वेदः 4.49.4), युष्मे इति, अस्मे इति, त्वे रायः, मे रायः,  त्वे इति,  मे इति । छान्दसमेतदेवैकमुदाहरणम् - अस्मे इन्द्राबृहस्पती इति । तत्र तथा पाठात् । इतरत् तु लौकिकमनुकरणम् - युष्मे इति, अस्मे इति, त्वे इति, मे इति ॥",
    "kashika_nyaas": "   `शे` इति। शेश्रुतेरविशिष्टत्वात् काशे कुशे इत्यत्र यः शेशब्दस्तस्यापि ग्रहणं प्राप्नोति, अतो विशेषो वक्तव्य इत्यभिप्रायेणाह- `किमिदं शे` इति। `सुपाम्ित्यादि। यस्तु काशकुशशब्दाभ्यां सप्तम्येकवचने च कृते आद्गुणे  [[6|1|84]]  च शेशब्दः सम्पद्यते, तस्येह ग्रहणं न भवति; लाक्षमिकत्वादिति भावः। `युष्मे, अस्मे` इति।षष्ठीबहुवचनस्य `सुपां सुलुक्`  [[7|1|39]]  इत्यादिना शेशब्दादेशः, `शेषे लोपः` [[7|2|90]]  अथ वा- प्रथमाबहुवचनस्यैव शेभावः, छान्दसत्वात् `यूयवयौ जसि`  [[7|2|93]]  इत्येतन्न प्रवर्तते। `त्वे इति, मे इति`। सप्तम्येकवचनस्य पञ्चम्येकवचनस्य च शेभावः। `त्वमा-वेकवचने`  [[7|2|97]]  इति युष्मदस्मदोस्त्वमावादेशौ। `इतरत् तु लौकिकमनुकरणम्` इति।यदा `युष्मे इति` एवमादिकं तदा लौकिकमनुकरणमिति भावः। यदा `युष्मे`, `अस्मे` इत्याददीनां वेदवाक्यस्थानामर्थाद्वयवच्छिद्य स्वरूपेऽवस्थानार्थं पदकारैरितिकरणोऽध्या-ह्यियते, तदा `युष्मे इति`, `अस्मे इति` एवमादिकमुदाहरणमिति भवति। इतरत् तु लौकिकमनुकरणमित्युक्ते `न युष्मे वाजबन्धवः` (ऋ।8।69।19), `त्वे रायः` (तै।सं।1.2.5।2), `मे रायः` (वा।सं।4।22) इत्येतेष्वपि वेदवाक्येषु यत् `युष्मे` इत्यादिशेशब्दान्तं शब्दरूपम्, तत् स्वरूपेण दर्शयितुमाह- `युष्मे इति, अस्मे इति, त्वे इति, मे इति`।यद्येववं किमर्थं `न युष्मे वाजबन्धवः` )ऋ 8।69।19) इत्यादीनामुपन्यासः? एषु वेदवाक्येषु ये `युष्मे` इत्यादयः शब्दाः, तेषामेतान्यनुकरणनीति प्रदर्शनार्थः; अन्यथाहि ज्ञायते कस्यैतान्यतनुकरणनीति॥",
    "sae": "'शे' is called प्रगृह्य.",
    "mahabhashyam": " शे इह कस्मान्न भवति काशे कुशे वंशे इति ? ॥ शेऽर्थवद्ग्रहणात् ॥ अर्थवतः शे शब्दस्य ग्रहणम्। न चैषोऽर्थवान् । एवमपि हरिशे बभ्रुशे इत्यत्रापि प्राप्नोति । एवं तर्हि लक्षणप्रतिपदोक्तयोः प्रतिपदोक्तस्यैवेत्येवं न भविष्यति। अथवा पुनरस्तु अर्थवद्ग्रहणे नानर्थकस्येति। कथं तर्हि- हरिशे बभ्रूशे इति। एकोऽत्र विभक्त्यर्थेनार्थवान्। अपरस्तद्धितार्थेन। समुदायोऽनर्थकः । ",
    "pradeep": "",
    "video": ""
}
