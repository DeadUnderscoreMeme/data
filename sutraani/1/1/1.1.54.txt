{
    "i": "11054",
    "an": "अलः$11052##षष्ठी$11049##स्थाने-योगा$11049",
    "ad": "",
    "ss": "परस्य आदेः अलः ",
    "sa": "परशब्दस्य उक्तः आदेशः तस्य प्रथमवर्णस्य स्थाने विधीयते ।",
    "sd": "<<अलोऽन्त्यस्य>> इत्यनेन एतत् ज्ञायते, यत् भिन्नैः सूत्रैः प्रोक्तः आदेशः स्थानिनः अन्तिमवर्णस्य स्थाने आगच्छति । वर्तमानसूत्रम् अस्य अपवादरूपेण आगच्छति । यदि कस्मिंश्चित् सूत्रे पूर्वनिमित्तं दत्वा 'परशब्दस्य' आदेशः उच्यते, तत्र सः आदेशः अन्तिमवर्णस्य न भवति, अपितु   तस्य परशब्दस्य 'प्रथमवर्णस्य' भवति - इति अस्य सूत्रस्य अर्थः ।\n\nयथा, <<उदः स्थास्तम्भोः पूर्वस्य>> [[8।4।61]] अनेन सूत्रेण उद्-उपसर्गात् परस्य स्था-धातोः पूर्वसवर्णः (थकारः) आदेशः भवति । अत्र अयम् आदेशः 'पर'शब्दस्य  प्रोक्तः अस्ति, अतः वर्तमानसूत्रेण परशब्दस्य प्रथमवर्णस्य स्थाने आगच्छति । प्रक्रिया इयम् -\n\nउद् + स्थानम् \n→ उत् + स्थानम् [<<खरि च>> [[8|4|55]] इति चर्त्वम्] \n→ उत् + थ्थानम् [<<उदः स्थास्तम्भोः पूर्वस्य>> [[8|4|61]] इति 'स्था' इत्यस्य थकारादेशः । <<आदेः परस्य>> [[1।1।54]] इत्यनेन सः आदि-वर्णस्य आदेशः भवति ।]\n→ उत्थ्थानम् \n→ उत्थानम् [<<झरो झरि सवर्णे>> [[8|4|65]] इत्यनेन थकारस्य विकल्पेन लोपः]\n                                         \nविशेषः - अष्टाध्याय्याम् आदेशस्थानविधायकानि चत्वारि सूत्राणि सन्ति । एतेषां सर्वेषाम् संक्षेपरूपेण अर्थः तथा परस्परेभ्यः बलाबलम् <a href='https://docs.google.com/document/d/1QAxpuQejUdyxoPpxF1--FAfH036vIBnZnHXQYjt5aVU/pub' target='_blank'> अस्मिन् लेखे </a> निर्दिष्टम् अस्ति ।   ",
    "skn": "44",
    "mskn": "80",
    "sskn": "64",
    "lskn": "72",
    "plskn": "158",
    "lpn": "33",
    "sk": " परस्य यद्विहितं तत्तस्यादेर्बोध्यम् । अलोऽन्त्यस्य <{42}> इत्यस्यापवादः ॥ ",
    "lsk": "परस्य यद्विहितं तत्तस्यादेर्बोध्यम्। इति सस्य थः॥",
    "balamanorama": "<<आदेः परस्य>> - आदेः परस्य । परस्येति ।द्व्यन्तरुपसर्गेभ्योऽप ई॑दित्यादौतस्मादित्युत्तरस्ये॑ति परिभाषायां परस्य नियमितं कार्यं यत् तत्तस्यादेरेव भवति, नत्वलोऽन्त्यस्येति तदन्तस्येत्यर्थः । तदाह — अलोन्त्यस्येत्यस्यापवाद इति । तत्र 'अल' इत्यप्यनुवर्तनीयम् । तेनद्वीप॑मित्यत्र ईत्वं पान्तसमुदायस्य न भवति ।",
    "tattvabodhini": "",
    "padamanjari": " शास्त्रे न क्वचित्परस्येत्युच्चार्य्य कार्यं विधीयत इति निर्विषयमेतदित्यभिप्रायेणाह--क्व चेति । यत्रेत्यादि । पञ्चमीनिर्देशेषु 'तस्मादित्युतरस्य' इति परस्य कार्यं विधीयत इत्यर्थः । आसीन इति । 'आस उपवेशने' अनुदातेत् । द्वीपमिति । द्विधागता आपो।स्मिन्निति 'ऋक्पूरब्धूःपथामानक्षे' इति अकारः समासान्तः ॥",
    "kashika": "परस्य कार्यं शिष्यमाणम् आदेरलः प्रत्येतव्यम् । क्व च परस्य कार्यम् शिष्यते ? यत्र पञ्चमीनिर्देशः । तद् यथा <<ईदासः>> [[7|2|83]] आसीनो यजते । <<द्व्यन्तरुपसर्गेभोऽप ईत्>> [[6|3|97]] द्वीपम्, अन्तरीपम्, प्रतीपम्, समीपम् ॥",
    "kashika_nyaas": "   अलोऽन्त्यस्यापवादोऽयम्। शास्त्रे न क्वचित् परस्येतुच्चार्य कार्यं विधीयते। ततश्च निर्विषयमेतदित्यभिप्रायेणाह-`क्व च` इत्यादि। `यत्र पञ्चमीनिर्देशः`इति। `तस्मादित्युत्तरस्य`  [[1|1|66]]  इति वचनाद् यत्र पञ्चमीनिर्देशस्तत्र परस्य कार्यं शिष्यते। `आसीनः` इति। `आस उपवेशने` (धातुपाठः-1021), लट्, अनुदात्तेत्वादात्मनेपदम्, शानच्, अदादित्वाच्छपो लुक्। `द्वीपम्, अन्तरीपम्` `समीपम्` इति। द्विर्गताअन्तर्गताः सङ्गता` आपोऽस्मिन्निति विगृह्र बहुव्रीहिः। `ऋक्पूः`  [[5|4|74]]  इत्यादिना अकारप्रत्ययः समासान्तः॥",
    "sae": "The आदेश told on the following word happens on its first letter. ",
    "mahabhashyam": " आदेः परस्य अलोन्त्यस्यादेः परस्यानेकाल्शित्सर्वस्येत्यपवादविप्रतिषेधात् सर्वादेशः। अलोन्त्यस्येत्युत्सर्गः। तस्यादेः परस्य, अनेकाल्शित्सर्वस्येत्यपवादौ। अपवादविप्रतिषेधात् सर्वादेशो भविष्यति। आदेः परस्येत्यस्यावकाशः द्व्यन्तरुपसर्गेभ्योऽप इर्त्। द्वीपम्। अन्तरीपम्,समीपम्। अनेकाल्शित्सर्वस्येत्यस्यावकाशः। अस्तेर्भूः। भविता, भवितुम्। इहोभयं प्राप्नोति । अतो भिस ऐस्। अनेकाल्शित्सर्वस्येत्येतद् भवति विप्रतिषेधेन। शित्सर्वस्येत्यस्यावकाशः इदम इश् इतः। इह। आदेः परस्येत्यस्यावकाशः स एव। इहोभयं प्राप्नोति अष्टाभ्य औश्। शित्सर्वस्येत्येतद् भवति विप्रतिषेधेन। ",
    "pradeep": "",
    "video": ""
}