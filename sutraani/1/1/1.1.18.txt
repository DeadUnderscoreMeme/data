{
    "i": "11018",
    "an": "शाकल्यस्य$11016##इतौ$11016##अनार्षे$11016##उञः$11017##प्रगृह्यम्$11011",
    "ad": "",
    "ss": "शाकल्यस्य (मतेन) उञः अनार्षे इतौ प्रगृह्यम् ऊँ ",
    "sa": "'उञ्' इति निपातस्य अवैदिके 'इति' शब्दे परे शाकल्यस्य मतेन प्रगृह्यः 'ऊँ' आदेशः विकल्पेन भवति ।",
    "sd": "'उञ्' इति कश्चन निपातः । <<चादयोऽसत्वे>> [[1|4|57]] अनेन सूत्रेण निर्दिष्टे 'चादिगणे' अयं शब्दः वर्तते । अस्य शब्दस्य अवैदिके 'इति' शब्दे परे विकल्पेन 'ऊँ' आदेशः भवति । विकल्पाभावे <<उञः>> [[1।1।17]] इत्यनेन वैकल्पिक-प्रगृह्यसंज्ञां कृत्वा अन्येऽपि द्वे रूपे सिद्ध्यतः । यथा -  \nउ + इति \n→ [<<ऊँ>> [[1।1।8]] इत्यनेन वैकल्पिकः प्रगृह्यः  ऊँ-आदेशः ] ऊँ इति । \n[अथवा] → [<<उञः>> [[1।1।17]] इत्यनेन वैकल्पिकम् प्रगृह्यत्वम्] उ इति । \n[अथवा] → [<<इको यणचि>> [[6|1|77]] इति यणादेशं कृत्वा] विति ।  \n\nज्ञातव्यम् - वस्तुतः पाणिनिना 'उञः ऊँ' इति एकत्ररूपेण एकमेव सूत्रम् निर्मितमासीत् । परन्तु महाभाष्ये पतञ्जलिमुनिः तस्य स्थाने <<उञः>> [[1।1।17]] तथा <<ऊँ>> [[1।1।18]] एतौ द्वौ सूत्रौ कृतवान् । अस्य मुख्यम् कारणम् एतत् -  शाकल्यमुनेः मतेन उञ्-इत्यस्य ऊँ-आदेशः विकल्पेन भवति, परन्तु प्रगृह्यसंज्ञा तु नित्या भवति । अन्येषामाचार्याणाम् मतेन ऊँ-आदेशः एव न भवति, प्रगृह्यसंज्ञा अपि न भवति । केवलं 'उञः ऊँ' इति एकम् सूत्रम् ब्रूयात् तर्हि अयं भेदः स्पष्टः न स्यात् । अतः पतञ्जलिमुनिः अस्मात् सूत्रात् द्वे सूत्रे अकरोत् । अनेन प्रकारेण  द्वे सूत्रे कृत्वा प्रत्येकस्मिन् सूत्रे 'शाकल्यस्य' इति अनुवृत्तिं कृत्वा आवश्यकः अर्थः स्पष्टीभवति ।                        \n\n ज्ञातव्यम् - अस्मिन् सूत्रे निर्दिष्टः 'ऊँ' अयम् दीर्घः अनुनासिकः  उकारः अस्ति ।",
    "skn": "107",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " उञ इतौ दीर्घोऽनुनासिकः प्रगृह्यश्च ऊँ इत्ययमादेशो वा स्यात् । ऊँ इति ॥",
    "lsk": "",
    "balamanorama": "",
    "tattvabodhini": "ऊँ। अनुनासिक इति। तेनास्मिन् परे `यरोऽनुनासिके-` इति विकल्पः `यदेतनूँ इति पठसि` `यदेतदूँ` इति वा। एतदर्थमेवात्रानुनासिकग्रहणम्। अन्यथा `यरोञम्यनुनासिको वे`त्येवावक्ष्यत्। `यरो ञमि ञम्वे`त्येवावक्ष्यदित्युक्तौ तु यथासङ्क्यप्रवृत्त्या `अम्मयं` `तन्ने`त्यादिसिद्धावपि `चिन्मयं` `एतन्मुरारि`रिति न सिध्येत्। `कृन्मेजन्तः` `ङमुण्नित्य`मित्यादिनिर्देशाश्रयणे तु प्रतिपत्तिगौरवम्। वस्तुस्तु `यरोऽनुनासिके ञम्वे`त्येव सूत्रयितुं युक्तमित्याहुः।  ",
    "padamanjari": "",
    "kashika": "उञः इति वर्तते । उञः इतावनार्षे ऊँ इत्ययमादेशो भवति दीर्घोऽनुनासिकश्च, शाकल्यस्य मतेन प्रगृह्यसंज्ञकश्च । शाकल्यस्य ग्रहणं विभाषार्थम् इहाप्यनुवर्तते । तेन त्रीणि रूपाणि भवन्ति उ इति, विति, ऊँ इति ॥",
    "kashika_nyaas": "",
    "sae": "According to Shakalya, the निपात 'उञ्' when followed by the अवैदिक  'इति' word, gets optionally converted to  ऊँ, which is also called as प्रगृह्य.",
    "mahabhashyam": "",
    "pradeep": "",
    "video": ""
}
