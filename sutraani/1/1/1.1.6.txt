{
    "i": "11006",
    "an": "इकः$11003##गुण-वृद्धी$11003",
    "ad": "",
    "ss": "दीधी-वेवी-इटाम् इकः गुण-वृद्धी न ",
    "sa": "'दीधीङ्' धातुः, 'वेवीङ्' धातुः, तथा इडागमः - एतेषाम् 'इक्' वर्णस्य गुणवृद्धी न भवतः । ",
    "sd": "दीधीङ् (दीप्तिदेवनयोः) तथा वेवीङ् (वेतिना तुल्ये) एतौ अदादिगणस्य धातू  । एतयोः धात्वोः यः इकारः , तस्य गुणः वृद्धिः वा न भवतः । तथैव, इडागमस्य यः इकारः, तस्यापि गुणवृद्धी न भवतः । \nयथा - \n1) आङ्-उपसर्गयुक्तस्य  दीधीङ्-धातोः ल्युट्-प्रत्ययस्य प्रक्रिया -  \nआङ् + दीधीङ् + ल्युट् [<<ल्युट् च>> [[3।3।115]]] → आ + दीधी + अन [<<युवोरनाकौ>>  [[7।1।1]] इति अन-आदेशः] अत्र अन-प्रत्ययः आर्धधातुकः अस्ति, अतः <<सार्वधातुकार्धधातुकयोः>> [[7।3।84]] अनेन अङ्गस्य (इत्युक्ते धकारोत्तर-ईकारस्य)  गुणादेशः विधीयते । परन्तु अस्य गुणस्य वर्तमानसूत्रेण निषेधः भवति ।      \n→ आदीध्यन [<<इको यणचि>>  [[6।1।77]] इति यणादेशः]                 \n\n2) वेवीङ्-धातोः अपि एतादृशम् एव 'आवेव्यन' इति रूपं सिद्ध्यति ।  \n\n3)  पठ्-धातोः लुट्-लकारस्य प्रथमपुरुषैकवचनस्य प्रक्रिया -\nपठ् + लुट् [<<अनद्यतने लुट्>> [[3।3।15]] इति लुट्]\n→ पठ् + तास्  + लुट् [<<स्यतासी लृलुटोः>> [[3।1।33]] इति तास्-विकरणप्रत्ययः]         \n→ पठ् + तास् + तिप् [<<तिप्तस्..>> [[3।4।78]] इति प्रथमपुरुषैकवचनस्य तिप्-प्रत्ययः]\n→ पठ् + इ + तास् + तिप्  [<<आर्धधातुकस्य इड्वलादेः>> [[7।2।35]] इति इडागमः]   \n→ पठ् + इ + तास् + डा [<<लुटः प्रथमस्य डारौरसः>> [[2।4।85]] इति डा-आदेशः]\n→ पठ् + इ + त्  + आ [<<टेः>> [[6।4।129]] इति डित्वसामर्थ्यात् भसंज्ञां विना अपि अङ्गस्य  टि-संज्ञकस्य (आस्-इत्यस्य) लोपः]\n→ पठित् + आ ['आ' इति आर्धधातुके प्रत्यये परे अङ्गस्य उपधा-इकारस्य <<पुगन्तलघूपधस्य च>> [[7।3।86]] इत्यनेन गुणादेशे प्राप्ते वर्तमानसूत्रेञ इडागमस्य गुुणप्रतिषेधः ।        \n→ पठिता  \n\nज्ञातव्यम् -\n1.  दीधीङ् तथा वेवीङ् - उभावपि छान्दसौ धातू स्तः । इत्युक्ते धातू इमौ केवलं वेदेषु दृश्येते, लौकिकसंस्कृते अनयोः प्रयोगः नास्ति । \n2. यत्र इडागमः अङ्गस्य अवयवरूपेण प्रयुज्यते तत्रैव तस्य गुणादेशस्य प्रसक्तिः अस्ति, अन्यत्र न । यथा, पठ् धातोः तृच्-प्रत्ययान्तरूपे 'पठ् + इट् + तृच्' इति स्थिते अत्र इडागमः प्रत्ययस्य अवयवः अस्ति, न हि अङ्गस्य - अतः अत्र इडागमस्य गुणादेशस्य प्रसक्तिरेव न विद्यते । अस्यां स्थितौ वर्तमानसूत्रेण निषेधः अपि न कर्तव्यः । वर्तमानसूत्रेण निर्दिष्टः निषेधः तदा एव भवति यदा विकरणप्रत्ययस्य इडागमं कृत्वा ततः कृत् / तिङ् प्रत्ययः विधीयते । अस्यां स्थितौ तस्य कृत् / तिङ्-प्रत्ययस्य अङ्गे विकरणप्रत्ययः अपि समाविश्यते, अतः विकरणप्रत्ययस्य इडागमः अपि अङ्गस्यैव अवयवः भवति । अस्यां स्थितौ  <<पुगन्तलघूपधस्य च>> [[7।3।86]] इत्यनेन गुणादेशस्य अनिष्टप्राप्तिम् अवरोद्धुम् एतत् सूत्रम् रचितम् अस्ति ।\n",
    "skn": "2190",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " \tदीधीवेव्योरिटश्च गुणवृद्धी न स्तः । भविता ।",
    "lsk": "",
    "balamanorama": "<<दीधीवेवीटाम्>> - दीधीवेवी ।दीधीह् दीप्तिदेवनयोः॑वेवीङ् वेतिनी तुल्ये॑ । दीधीश्च वेवीश्च इट् चेति द्वन्द्वात् षष्ठी । 'इको गुणवृद्धी' इत्यतो गुणवृद्धी इति, 'न धातुलोप' इत्यतो नेति चानुवर्तते । ",
    "tattvabodhini": "",
    "padamanjari": " ऽदीधीवेव्योऽरिति । 'दीधीङ् दीप्तदेवनयोः' 'वेवीङ् वेतिना तुल्ये' इत्येतयोः । अथ दीङ् क्षये' 'धीङ् अनादरे' 'वेञ् तन्तुसन्ताने' वी गत्यादिषु'-एतेषां ग्रहणं कस्मान्न भवति ? दीङस्तावन्न भवति, 'मीनातिमिनोतिदीङं ल्यपि च' इति चकारेणैज्विषय आत्वविधानात् । वेञोऽपि न भवति, गुणप्राप्त्यभावात्, नैतदस्ति; चकारस्तावन्मीनातिमिनोत्यर्थः स्यात्, दीङेऽपि ग्रहणं ल्यबर्थं स्यात्, वेञोऽपि प्रवेयमित्यत्र 'ईद्यति' इति ईत्वे कृते गुणः प्राप्नोति । एवं तर्हि चतुर्णां ग्रहणेऽभिप्रेते, असन्देहार्थं 'वीवेधीदीटाम्' इति ब्रूयात् । किञ्च-'अवयवप्रसिद्धेः समुदायप्रसिद्धिर्बलीयसी' । ऽइटश्चेऽति । आर्धधातुकस्येडित्यागमस्य । ननु धातुसाहचर्यात् 'इट किट गतौ' इत्यस्य धातोर्ग्रहणं युक्तम्, सत्यम्; प्रसिद्ध्यतिशयादागमस्य ग्रहणम्, आगमो हि प्रसिद्धतरः । शास्त्रेऽल्पाचरत्वेन पूर्वनिपाताभावाच्च धातुरिट्, दीधीवेव्योस्तु धातुत्वात्प्रकृतित्वाद् 'अभ्यर्हितं च' इति पूर्वनिपातः । अथ दीधीवेव्योः किमर्थं ग्रहणं, यावता छान्दसावेतौ च्छन्दसि च दृष्टानुविधिः, दृश्यते च गुणः 'होत्राय वृतः कृपयन्नदीधेत्', 'अधीधयुर्दाशराज्ञः' इति, अतस्तयोरनर्थकः प्रतिषेधः ? केचिदाहुः-'आदीध्यनमावेव्यनम् इत्युदाहरतो वृत्तिकारस्य नानयोश्छान्दसत्वमभिप्रेतम्, अन्यथा हि च्छन्दस्येव किंचिदुदाहार्यम्' इति, इदं तु वार्तिकविरुद्धम्; यदाह-'दीधीवेव्योश्छन्दोविषयत्वाद् दृष्टानुविधानाच्च च्छन्दस्यदीधेददीधयुरिति च गुणदर्शनादप्रतिषेधः' इति । ऽ आदीध्यनमिऽति । ल्युटि 'एरनेकाचः' इति यणादेशः । ऽकणितेऽति । 'कणिरणी शब्दार्थौ' लुटि तिपौ डादेशस्तासि टिलोपः, कणित् अ आ इति स्थिते तकारन्तं लघूपधमङ्गमिति प्राप्तस्य गुणस्य प्रतिषेधः । ननु च ङेड्वशि कृति' इत्यत इडित्यनुवर्तमाने 'आर्धधातुकस्येट्' इति पुनरिड्ग्रहणम् 'इडेव यथा स्याद्, विकारो मा भूद्' इत्येवमर्थं भविष्यति । यद्येवम्; अलावीत्, पिपठिषतेः क्विपि पिपठी रित्यत्र 'अकः सवर्णे दीर्घः' 'र्वोरुपधायाः' इति च दीर्घो न स्याद् । अङ्गप्रकरणे नियमादाङ्ग एव विकारो निवर्त्यते, इह च पिपठिषतेरप्रत्यये नपुंसके जसः शिः, अतो लोपस्य स्थानिवत्वान्नुम्न भवतीति शान्तमहतः' इति दीर्धत्वं न भवतीति पिपठिषि ब्राह्मणकुलानीति भवति ॥",
    "kashika": "दीधीवेव्योः इटश्च ये गुणवृद्धी प्राप्नुतः, ते न भवतः । आदीध्यनम्, आदीध्यकः ; आवेव्यनम्, आवेव्यकः । इटः खल्वपि - कणिता श्वः, रणिता श्वः ।  वृद्धिरिटो न संभवति इति लघूपधगुणस्यात्र प्रतिषेधः ॥",
    "kashika_nyaas": "   `दीधीवेव्योः` इति। दीधीङ दीप्तिदेवनयोः` (धातुपाठः- 1076); `वेवीङ वेतिना तुल्ये (धातुपाठः-1077) इत्येतयोग्र्रहणम्। ननु च `दीङ क्षये` (धातुपाठः- 1134) `धीङ अनादरे`(धातुपाठः-1136), `वेञ् तन्तुसन्ताने` (धातुपाठः-1006) `वी गतिप्रजनकान्त्यसनखादनेषु` (धातुपाठः-1048) इत्येतेषां ग्रहणं कस्मान्न विज्ञायते? यद्येषां ग्रहणमभिमतं स्यादसन्देहार्थं `वीवेधीदीटाम्` इत्येवं न्यासं कुर्यात्। अन्यथा तु कृतम्। तस्मात् पूर्वोक्तयोरेव धात्वोरिह ग्रहणम्। इटश्चेति- `आर्धरधातुकस्य`  [[7|2|35]]  इत्यादिना विहितस्य। अथ `इट्, किट, कटी गतौ` (धातुपाठः-318,319320) इत्यस्य ग्रहणं कस्मान्न भवति, युक्तं चैतत्, धातुसाहचर्यात्? नैतदस्ति; इह`अल्पाच्तरम्`  [[2|2|34]]  इत इटः पूर्वनिपाते कत्र्तव्ये तद्विपर्यासं कुर्वतैतत् सूचितम्-`अन्योऽ-प्यत्र कश्चिद्विपर्यासो विज्ञेयः` इति। तेन धातुसाहचर्याद्धातुग्रहणे प्राप्ते तद्विपरीतस्यैवागमस्य ग्रहणं विज्ञायते। `आदीध्यनम्` इति। ल्युट्। `आदीध्यकः` इति। ण्वुल्।`कणिता आः, रणिता आः` इति। `अण रण कण` (धातुपाठः-444,445,449) इत्यादौ शब्दार्थे धातुवर्गे कणिरणी पठएते , ताभ्यां लुटि स्यताशी लृलुटोः`  [[3|1|33]]  इति तासिः, `लुटः प्रथमस्य ` [[2|4|85]]  इत्यादिना तिषो डादेशः, टिलोपः, `आर्धधातुकस्य`  [[7|2|35]]  इत्यादिनेट्। अथेटो वृद्धेरुदाहरणं कस्मान्न प्रदर्शितमित्याह- `वृद्धिरिटो न सम्भवति` इति। अङ्गस्य वृद्धिर्ञ्णिदादौ प्रत्यये विधीयते इट् चायमार्धधुकभवतः। न चार्धधातुकस्याङसञ्ज्ञास्ति ञ्णिदादौ प्रत्यये। तस्मादिटो वृद्धिर्न भवति।",
    "sae": "The इक् letter of - (a) the verb दीधीङ्,  (b) The verb वेवीङ् , and (c) इडागम - do not undergo a गुण or a वृद्धि. ",
    "mahabhashyam": " दीधीवेवीटाम् किमर्थमिदमुच्यते ? गुणवृद्धी मा भूताम् इति। आदीध्यनम्। आदीध्यकः। आवेव्यनम्। आवेव्यकः । अयं योगः शक्योऽकर्तुम्। कथम्? ॥ दीधीवेव्योश्छन्दोविषयत्वाद् दृष्टानुविधित्वाच्च छन्दसश्छन्दस्यदीधेददीधयुरिति च गुणस्य दर्शनादप्रतिषेधः । दीधीवेव्योश्छन्दोविषयत्वात्। दीधीवेव्यौ छन्दसो विषयौ। दृष्टानुविधित्वाच्च छन्दसः। दृष्टानुविधिश्च छन्दसि भवति। अदीधेत्, अदीधयुः इत्यत्र च गुणस्य दर्शनादप्रतिषेधः। अनर्थकः प्रतिषेधः अप्रतिषेधः। प्रजापतिर्वै यत् किंचिन्मनसा अदीधेत्। होत्राय वृतः कृपयन्नदीधेत्। अदीधयुर्दाशराज्ञे वृतासः। भवेदिदं युक्तमुदाहरणमदीधेदिति। इदं त्वयुक्तमदीधयुरिति। अयं जुसि गुणः प्रतिषेधविषय आरभ्यते स यथैव क्ङिति चेत्येन बाधते एवमेनमपि बाधेत। नैष दोषः। जुसि गुणः प्रतिषेधविषय आरभ्यमाणस्तुल्यजातीयं प्रतिषेधं बाधते। कश्च तुल्यजातीयः प्रतिषेधः। यः प्रत्ययाश्रयः। प्रकृत्याश्रयश्चायम्। अथवा येन नाप्राप्ते तस्य बाधनं भवति। न चाप्राप्ते क्ङिति नेत्येतस्मिन् प्रतिषेधे जुसि गुण आरभ्यते। अस्मिन् पुनः प्राप्ते चाप्राप्ते च । यदि तर्ह्ययं योगो नारभ्यते, कथं दीध्यत् इति, वेव्यत् इति च । ॥ दीध्यदिति श्यन्व्यत्ययेन ॥। दीध्यदिति वेव्यदिति च स्यन्व्यत्ययेन भविष्यति । इटश्चापि ग्रहणं शक्यमकर्तुम्। कथम् अकणिषम् अरणिषम्। कणिता श्वो रणिता श्वः इति। आर्धदातुकस्येड्वलादेरित्यत्र इडित्यनुवर्तमाने पुनरिङ्ग्रहणस्य प्रयोजनम् इट् इडेव यथा स्यात्। यदन्यत् प्राप्नोति तन्मा भूदिति। किं चान्यत् प्राप्नोति। गुणः । यदि नियमः क्रियते पिपठिषतेरप्रत्ययः पिपठीः दीर्घत्वं न प्राप्नोति । नैष दोषः। आङ्गं यत्कार्यं तन्नियम्यते न चैतदाङ्गम्। अथवा असिद्धं दीर्घत्वं तस्यासिद्धत्वान्नियमो न भविष्यति । ",
    "pradeep": "",
    "video": ""
}
