{
    "i": "14022",
    "an": "",
    "ad": "आकडारात् एका संज्ञा$1$4$1",
    "ss": "द्वि-एकयोः द्विवचन-एकवचने",
    "sa": "द्वित्वे विवक्षिते द्विवचनस्य तथा एकत्वे विवक्षिते एकवचनस्य प्रयोगः भवति । ",
    "sd": "अनेन सूत्रेण द्विवचन-संज्ञक-प्रत्ययस्य एकवचन-संज्ञकस्य प्रत्ययस्य कुत्र प्रयोगः भवति तत् स्पष्टीक्रियते । यत्र द्वयोः विवक्षा अस्ति, तत्र द्विवचनसंज्ञकः प्रत्ययः, यत्र एकवचनसस्य विवक्षा अस्ति, तत्र एकवचनसंज्ञकस्य प्रयोगः भवति ।\r\n\r\nयथा - \r\n1) बालः गच्छति - अस्मिन् वाक्ये एकस्य बालकस्य विषये एव प्रोच्यते,  अतः अत्र एकवचनस्य प्रयोगः कृतः अस्ति ।\r\n2) बालौ गच्छतः - अस्मिन् वाक्ये द्वयोः बालकयोः विषये उच्यते, अतः अत्र द्विवचनस्य प्रयोगः क्रियते ।\r\n\r\nज्ञातव्यम् - \r\n1) एकवचनम् तथा द्विवचनम् एते संज्ञे <<तान्येकवचनद्विवचनबहुवचनान्येकशः>> [[1।4।102]] अनेन सूत्रेण दीयेते । सुप्-प्रत्ययानाम् तथा तिङ्-प्रत्ययानाम् इमे संज्ञे भवतः ।\r\n2) एकवचनस्य प्रयोगः सामान्येन तदा अपि भवति यदा विशिष्टा सङ्ख्या विवक्षिता नास्ति ।  \r\n\r\nभाषाविशेषः - सामान्यरूपेण अद्यतनकाले संस्कृतसम्भाषणे एकवचनस्य विवक्षायामपि  आदरं प्रकटितुम् बहुवचनस्य प्रयोगः कृतः दृश्यते । यथा - एकम् मनुष्यमुद्दिश्य अपि 'भवन्तः कथम् सन्ति' इतिप्रकारेण प्रश्नः पृछ्यते । अयं प्रयोगः व्याकरणसम्मतः नास्ति । मूलतः एकवचनस्य प्रयोगेन अनादरः भवति, बहुवचनस्य प्रयोगेन च आदरः दर्श्यते, एतादृशम् चिन्तनमयोग्यम् एव । वचनानां प्रयोगः केवलं सङ्ख्यायाः विवक्षायाम् भवति, आदरस्य / अनादरस्य विवक्षायाम् न, एतत् स्मर्तव्यम्  । ",
    "sk": " द्वित्वैकत्वयोरेते स्तः ॥ ",
    "lsk": "द्वित्वैकत्वयोरेते स्तः॥",
    "balamanorama": "<<द्व्येकयोर्द्विवचनैकवचने>> - द्वयेकयोः ।द्वयेकयो॑रिति भावप्रधानो निर्देशः, अन्यथाद्वयके॑ष्विति स्यादित्यभिप्रेत्य व्याचष्टे — द्वित्वैकत्वयोरिति ।",
    "tattvabodhini": "<<द्व्येकयोर्द्विवचनैकवचने>> - द्वयेकयोः । इहद्वयेक॑शब्दौ सङ्ख्यापरावित्यभिप्रेत्याह — द्वित्वैकत्वयोरिति । सङ्ख्येयपरत्वे तु बहुवचनं स्यादिति भावः ।",
    "padamanjari": " द्विशब्देन साहचर्यादेकशब्दः संख्यावाची। अयमपि भावप्रधानो निर्देशः, अत एवठ्द्व्येकयोःऽ इति द्विवचनम्, तदाह-द्वित्वैकत्वयोरिति। एतदपीत्यादि। अनेनास्यापि विध्यर्थत्वं दर्शयति। कथं तर्हि सामान्यविहितयोरिति, यावता नियमार्थत्वे एतद् घटते? उच्यते; साधारणपर्यायः सामान्यशब्दः ससंख्यनिःसंख्यसाधारण्येन विहितयोरित्यर्थः। अर्थाभिधानमिति। अर्थःउवाच्योऽभिधीयतेउकथ्यते येन तदर्थाभिधानम्। द्व्येकयोरितयत्र ठ्संख्याया अल्पीयस्यःऽ इत्येकशब्दस्य पूर्वनिपातोऽस्मादेव निपातनान्न भवति। संख्येयवचनष्वेवार्थद्वारकमल्पीयस्त्वमित्यन्ये॥",
    "kashika": "द्वित्वएकयोरर्थयोः द्विवचनएकवचने भवतः। एतदपि सामान्यविहितयोर् द्विवचनएकवचनयोरर्थाभिधानम्। द्वित्वे द्विवच्नं भवति। एकत्वे एकवचनं भवति। ब्राह्मणौ पठतः। ब्राह्मणः पठति।",
    "kashika_nyaas": "   `द्व्येकयोः` इति। अयमपि भावप्रधानो निर्देशः; अन्यथा हि बहुत्वाद्बहुवचनं स्यात्। भावप्रधाने तु निर्देशे,द्वित्वमेकत्वञ्च द्वावेतावर्थाविति युक्तं द्विवचम्। `एतदपि` इत्यादिनाऽस्यापि योगस्य विध्यर्थतां दर्शयति। `अर्थाभिधानम्` इति। अर्थो वाच्योऽभिधीयते येन तदर्थाभिधानम्॥",
    "sae": "For referring to two, the द्विवचन forms are used, where as for referring to one, the एकवचन forms are used.",
    "mahabhashyam": "",
    "pradeep": "",
    "video": "",
    "lsk_chapter": "5"
}