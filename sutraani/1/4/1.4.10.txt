{
    "i": "14010",
    "an": "",
    "ad": "आकडारात् एका संज्ञा$1$4$1",
    "ss": "ह्रस्वं लघु",
    "sa": "ह्रस्वस्वरः लघुसंज्ञकः भवति । ",
    "sd": "अनेन सूत्रेण 'लघु' इयं संज्ञा पाठ्यते । यः स्वरः ह्रस्वः अस्ति, सः लघुसंज्ञकः भवति । यथा - 'हरि' अस्मिन् शब्दे हकारोत्तरः अकारः तथा रेफोत्तरः इकारः - द्वावपि लघुसंज्ञां प्राप्नुतः ।\r\n\r\nलघु-संज्ञायाः प्रयोगः - <<पुगन्तलघूपधस्य च>> [[7।3।86]], <<ल्यपि लघुपूर्वात्‌>> [[6।4।56]], <<व्योर्लघुप्रयत्नतरः शाकटायनस्य>> [[8।3।18]] एतादृशेषु सूत्रेषु क्रियते ।\r\n                  \r\nज्ञातव्यम् - \r\n1. <<ऊकालोऽज्झ्रस्वदीर्घप्लुतः>> [[1।2।27]]  अनेन सूत्रेण ह्रस्वसंज्ञा पाठ्यते ।\r\n2. यदि ह्रस्वस्वरात् अनन्तरम् संयोगः अस्ति, तर्हि सः ह्रस्वस्वरः <<संयोगे गुरु>> [[1।4।11]] इत्यनेन गुरुसंज्ञां प्राप्नोति । अस्य शब्दस्य वर्तमानसूत्रेण लघुसंज्ञायां अपि सत्याम् एकसंज्ञाधिकारस्य कारणात् अस्य  शब्दस्य लघुसंज्ञा निषिध्यते  । यथा - 'मित्र' अस्मिन् शब्दे मकारात् परः यः इकारः तस्य लघुसंज्ञा न भवति ।                                   \r\n",
    "skn": "31",
    "mskn": "56",
    "sskn": "420",
    "lskn": "446",
    "plskn": "0",
    "lpn": "121",
    "sk": " ",
    "lsk": "",
    "balamanorama": "<<ह्रस्वं लघु>> - ह्यस्वं लघु । ह्यस्वं लघुसंज्ञं स्यादित्यर्थस्य स्पष्टत्वान्न व्याख्यातम् । अत एव निर्देसाद्ध्रस्वशब्दो नपुंसकलिङ्गोऽपि । ",
    "tattvabodhini": "",
    "padamanjari": " इह सर्पिष्ट्वामित्यत्र ठ्ह्रस्वातादौ तद्धितेऽ इति षत्वार्थं ह्रस्वसंज्ञया गरुसंज्ञाया समावेश इष्यते। अततक्षदित्यत्र तु सन्वद्भावनिवृत्यर्थं लघुसंज्ञाया गुरुसंज्ञया बाध इष्यते। अतो ह्रस्वप्रदेशेषु संयोगपरस्यापि मात्रिकस्यग्रहणं यथा स्यात्, लघुप्रदेशेषु मा भूदिति यथाप्रदेशे संज्ञाद्वयं कर्तव्यम्॥",
    "kashika": "मात्रिकस्य ह्रस्वसंज्ञा कृता तस्य अनेन लघुसंज्ञा विधीयते। ह्रस्वम् अक्षरं लघुसंज्ञं भवति। भेता। छेत्त। अचीकरत्। अजीहरत्। लघुप्रदेशाः पुगन्तलघूपधस्य च इत्येवम् आदयः।",
    "kashika_nyaas": "   `भेत्ता` इति। `पुगन्तलघूपधस्य च`  [[7|3|86]]  इति गुणः। `अचीकरत्` इत। कृञो णिच्, लुङ, अडागमः, च्लेश्चङ, णिलोपः,`णौ चङ्युपधायाः`  [[7|4|1]]  इति ह्यस्वः। `ओः पुयण्च्यपरे`  [[7|4|80]]  इति वचनं ज्ञापकम् -  णौ कृतं स्थानिवद्भवतीति। `चङि`  [[6|1|11]]  इति कृशब्दो द्विरुच्यते। `उरत्`  [[7|4|66]]  इत्यत्त्वम्, रपरत्वम्, `सन्वल्लघुनि`  [[7|4|93]]  इति लघुसंज्ञायां सत्यां सन्वद्भावादित्त्वम्, `दीर्घो लघोः`  [[7|4|94]]  इति दीर्घत्वम्॥",
    "sae": "A ह्रस्व स्वर gets the term लघु.",
    "mahabhashyam": "",
    "pradeep": "",
    "video": ""
}
