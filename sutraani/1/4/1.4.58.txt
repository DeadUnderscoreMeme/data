{
    "i": "14058",
    "an": "असत्त्वे$14057",
    "ad": "आकडारात् एका संज्ञा$1$4$1##प्राग्रीश्वरान्निपाताः$1$4$56",
    "ss": "प्रादयः असत्वे निपाताः ",
    "sa": "प्रादिगणे निर्दिष्टाः शब्दाः अद्रव्यवाचिने अर्थे निपातसंज्ञकाः भवन्ति ।",
    "sd": "किम् नाम प्रादिगणः?  - प्र परा अप समनु अव निस् निर् दुस् दुर् वि आङ् नि अधि अपि अति सु उत् अभि प्रति परि उप - एते द्वाविंशतिः शब्दाः प्रादिगणे समाविष्टाः सन्ति । एतेषाम् 'अद्रव्यवाचिषु' अर्थेषु निपातसंज्ञा भवति ।\r\n\r\nकिम् नाम 'अद्रव्यवाची'? यदि कश्चन शब्दः कस्यचन 'पदार्थस्य' निर्देशं करोति, तर्हि सः 'द्रव्यवाची' अस्ति इत्युच्यते । 'द्रव्य' इत्युक्ते 'भौतिकजगतः पदार्थः' । 'लिङ्गसङ्ख्यान्वितम् द्रव्यम्' इत्युच्यते । इत्युक्ते, यस्य शब्दस्य लिङ्निर्देशः सङ्ख्यानिर्देशः वा भवितुमर्हति, सः शब्दः 'द्रव्यवाची' अस्तीति उच्यते । यदि एतादृशः निर्देशः न भवितुमर्हति, तर्हि सः शब्दः अद्रव्यवाची अस्तीति उच्यते ।\r\n\r\nयथा, 'परा' अस्य शब्दस्य 'अन्या / द्वितीया' इति अर्थं स्वीकुर्मः चेत् एषः सङ्ख्यानिर्देशं करोति, अतः अस्मिन् अर्थे अस्य निपातसंज्ञा न भवितुमर्हति । परन्तु 'पराजयते' इत्यत्र उपसर्गरूपेण प्रोक्तः लिङ्गम् सङ्ख्याम् वा न दर्शयति, अतः एतादृशः 'परा' शब्दः निपातसंज्ञकः अस्ति ।\r\n\r\nज्ञातव्यम् - प्रादिगणस्य सदस्याः 'उपसर्गाः' सन्तीति सामान्यरूपेण ज्ञायते । परन्तु एतत् ज्ञातव्यम् यत् एतेषाम् शब्दानाम् यदा धातुना सह प्रयोगः भवति, तदा एव एतेषामुपसर्गसंज्ञा भवति । अन्यत्र एतेषां उपसर्गसंज्ञा न भवति । यथा - 'प्रनायकः देशः' इत्यत्र प्र-अयं प्रादिगणस्य शब्दः 'नायक' अनेन प्रातिपदिकेन सह प्रयुक्तः अस्ति । 'प्रगतः नायकः अस्मात् सः प्रनायकः देशः'  इति अस्य शब्दस्य  अर्थः ।  अतः अस्य उपसर्गसंज्ञा न भवति । तथैव, 'विशेष' इत्यत्र 'वि' इत्यस्य ; 'सुसंस्कृतम्' इत्यत्र 'सु' इत्यस्य  ; 'उपशिक्षकः' इत्यत्र 'उप' इत्यस्य ; 'प्रमुखः' इत्यत्र 'प्र' इत्यस्य च अपि 'उपसर्गसंज्ञा न भवतीति स्मर्तव्यम् । एतेषु सर्वेषु शब्देषु प्रादिगणस्य एते शब्दाः केवलं निपातसंज्ञकाः सन्ति, उपसर्गसंज्ञकाः न सन्ति ।\r\n           ",
    "skn": "21",
    "mskn": "63",
    "sskn": "50",
    "lskn": "54",
    "plskn": "0",
    "lpn": "132",
    "sk": " अद्रव्यार्थाः प्रादयस्तथा ॥",
    "lsk": "एतेऽपि तथा॥",
    "balamanorama": "<<प्रादय उपसर्गाः क्रियायोगे>> - ",
    "tattvabodhini": "",
    "padamanjari": " अयं योग उतरस्माद्विभज्यते, पूर्वस्माच्च; यदि पुनःठ्प्रादय उपसर्गाः क्रियायोगेऽ इत्युच्यते, नैवं शक्यमित्याह-पृथग्योगकरणमिति। उतरस्या उपसर्गसंज्ञाया एव ठ्क्रियायोगेऽ इति विशेषणं यथा स्यात्, निपातसंज्ञायां मा भूदित्येवमर्थमुतरस्माद् योगादस्य विभाग इत्यर्थः। अथ वा - चादिष्वेव प्रादीनपि पठित्वा पूर्वस्माद्योगात् किमर्थ विभज्यते, तत्राप्याह - उपसर्गाः क्रियायोग इति। वादीनामिति। चलोपोऽत्र द्रष्टव्य इति च - वदीनामिति। परा जयन्ति सेना इति। परा उत्कुष्टाः। परदेशस्थिता वा द्रव्यत्वातत्र वर्तमानस्य पराशब्दस्य न भवति, यत्र त्वेकवचनं पठ।ल्ते - परा जयति सेनेति, तत्र रूपोदाहरणं द्रष्टव्यम्; हल्ङ्याबिति सुलोपात्, पराशब्दस्याद्यौदातत्वाच्च॥",
    "kashika": "प्राऽदयो ऽसत्त्वे निपतसंज्ञा भवन्ति। प्र। परा। अप। सम्। अनु। अव। निस्। निर्। रुस्। दुर्। वि। आङ्। नि। अधि। अपि। अति। सु। उतभि। प्रति। परि। उप्। पृतग्योगकरनमुत्तरसंज्ञाविशेषणार्थम्। उपसर्गाः क्रियायोगे [[1|4|59]] इति चाऽदीनामुपसर्गसंज्ञा मा भूत्। असत्त्वे इत्येव, परा जयति सेना।",
    "kashika_nyaas": "",
    "sae": "The words included in the प्रादिगण are called निपात when used in a sense that does not denote an object.",
    "mahabhashyam": " प्रादयः प्रादय इति योगविभागः निपातसंज्ञार्थः, एकयोगे हि निपातसंज्ञाभावः ॥ 1 ॥ प्रादय इति योगविभागः कर्तव्यः । प्रादयोऽसत्त्ववचना निपातसंज्ञा भवन्ति । तत उपसर्गाः क्रियायोगे इति ॥ किमर्थो योगविभागः ? निपातसंज्ञाऽर्थः ॥ 2 ॥ निपातसंज्ञा यथा स्यात् । एकयोगे हि निपातसंज्ञाऽभावः ॥ 3 ॥ एकयोगे हि सति निपातसंज्ञाया अभावः स्यात् । यस्मिन्नेव विशेषे, गत्युपसर्गकर्मप्रवचनीयसंज्ञास्तस्मिन्नेव विशेषे निपातसंज्ञा स्यात् । मरुच्छब्दस्योपसंख्यानम् ॥ 4 ॥ मरुच्छशब्दस्योपसंख्यानं कर्तव्यम् । मरुद्दत्तो मरुतः । अच उपसर्गाद् [[7|4|47]] इति तत्वं यथा स्यात् । श्रच्छब्दस्योपसंख्यानम् ॥ 5 ॥ श्रच्छब्दस्योपसंख्यानं कर्तव्यम् । श्रद्धा । ॥ 58 ॥ ",
    "pradeep": "",
    "video": ""
}
