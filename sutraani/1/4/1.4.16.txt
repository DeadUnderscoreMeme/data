{
    "i": "14016",
    "an": "पदम्$14014",
    "ad": "आकडारात् एका संज्ञा$1$4$1",
    "ss": "सिति  पदम् ",
    "sa": "सित्-प्रत्यये परे शब्दस्वरूपस्य  पदसंज्ञा भवति । ",
    "sd": "यस्मिन् प्रत्यये सकारः इत्संज्ञकः अस्ति, तस्मिन् प्रत्यये परे प्रकृतेः  पदसंज्ञा भवति । एतत् सूत्रम् <<यचि भम्>> [[1।4।18]] इत्यस्य अपवादरूपेण आगच्छति । यद्यपि सित्-प्रत्यये परे <<यचि भम्>> [[1।4।18]] इत्यनेन  भसंज्ञा विधीयते, तथापि अनेन सूत्रेण तस्याः निषेधं कृत्वा 'पद'संज्ञा विधीयते । एकसंज्ञाधिकारस्य कारणात् उभेऽपि संज्ञे न भवतः । \n\nयथा - <<ऊर्णायाः युस्>> [[5।2।123]] इत्यनेन ऊर्णा शब्दस्य युस्-प्रत्ययः भवति । युस्-इत्यत्र सकारः इत्संज्ञकः अस्ति । अतः वर्तमानसूत्रेण अस्मिन् प्रत्यये परे 'ऊर्णा' शब्दस्य पदसंज्ञा भवति, तथा च भसंज्ञा निषिध्यते । अतएव 'ऊर्णा + यु' इत्यत्र <<यस्येति च>>  [[6।4।148]] इत्यनेन भसंज्ञकस्य अङ्गस्य अन्तिम-आकारस्य यः लोपः विधीयते, सः 'ऊर्णा' शब्दस्य विषये न भवति । अतः 'ऊर्णायु' इत्येव प्रातिपदिकम् सिद्ध्यति ।\n\n                                 ",
    "skn": "1252",
    "mskn": "0",
    "sskn": "0",
    "lskn": "0",
    "plskn": "0",
    "lpn": "202",
    "sk": " सिति परे पूर्वं पदसंज्ञं स्यात् । अभत्वादोर्गुणो न । पर्शूनां समूहः पार्श्वम् ॥",
    "lsk": "",
    "balamanorama": "",
    "tattvabodhini": "",
    "padamanjari": " भवदीय इति। पदत्वाज्जत्वम्। ऊर्णायुरिति पदसंज्ञाया निरस्तत्वाद् यस्येति लोपाभावः। एवम् ऋत्विय इति ठोर्गुणःऽ न भवति, चकारोऽनुक्तसमुच्चयार्थः तेन भुवद्धारयतोर्मतोश्च्छन्दसि ठ्तसौ मत्वर्थेऽ इति भसंज्ञां बाधित्वा पदसंज्ञा भवति, तेन भुवद्वद्भ्यः, धारयद्वद्भ्यः॥",
    "kashika": "यचि भम् [[1|4|18]] इति वक्ष्यति। तस्यायं पुरस्तादपवादः। सिति प्रत्यये परतः पूर्वं पदसंज्ञं भवति। भवतष् ठक्छसौ [[4|2|115]] भवदीयः। ऊर्णाया युस् [[5|2|123]] ऊर्णायुः। ऋतोरण् [[5|1|105]], छन्दसि घस् [[5|1|106]] ऋत्वियः।",
    "kashika_nyaas": "   `भवदीयः` इत्यादि। `तत्र जातः` [[4|3|25]]  इत्यादौ शैषिकेऽर्थे तद्धितः, पदत्वात् `झलाञ्जशोऽन्ते`  [[8|2|39]]  इति जश्त्वम्। `ऊर्णायुः` इति। `ऊर्णाया युस्`  [[5|2|122]]  इति युसि कृते पदसंज्ञया भसंज्ञायां निरस्तायां `यस्येति च`  [[6|4|148]]  इत्याकारलोपो न भवति। `ऋत्वियः` इति। ऋतुः प्राप्तोऽस्त्येति `ऋतोरण्`  `छन्दसि घस्`  [[5|1|105]]  ऋत्वियः, पदत्वात् भत्वाभावे तदाश्रयः `ओर्गुणः`  [[6|4|146]]  न भवति।",
    "sae": "In presence of a प्रत्यय having सकार as इत्संज्ञक, the प्रकृति gets the term पद.",
    "mahabhashyam": "",
    "pradeep": "",
    "video": ""
}