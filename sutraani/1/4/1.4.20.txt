{
    "i": "14020",
    "an": "भम्$14018",
    "ad": "आकडारात् एका संज्ञा$1$4$1",
    "ss": "अयस्मयादीनि छन्दसि भम् पदम् ",
    "sa": "'अयस्मय' आदयः शब्दाः भसंज्ञकाः पदसंज्ञकाः च यथायोग्यम् ज्ञातव्याः ।",
    "sd": "केषाञ्चन शब्दानाम् विषये वेदेषु भसंज्ञकशब्दवत् अपि किञ्चित् कार्यम् कृतम् दृश्यते, पदसंज्ञकशब्दवत् अपि किञ्चित् कार्यम् कृतम् दृश्यते । यद्यपि एतेषां शब्दानां विशिष्टा आवली नास्ति, तथापि  एतादृशाः शब्दाः 'अयस्मयादीनि' इत्यनेन वर्तमानसूत्रेण गृह्यन्ते । वेदानां विषये एतेषां शब्दानाम् यथायोग्यमुभेऽपि संज्ञे भवतः - इति अस्य अर्थः ।\n\nयथा, 'अयस्' शब्दस्य मयट्-प्रत्यये कृते 'अयस् + मयट्' इत्यत्र अङ्गस्य शब्दस्य वस्तुतः पदसंज्ञा भवेत्, परन्तु अत्र भसंज्ञा कृता दृश्यते । (पदसंज्ञायां सत्याम् <<ससजुषो रुः>> [[8।2।66]] इत्यनेन रुत्वमभविष्यत्, येन 'अयोऽमय' इति रूपमभविष्यत् । परन्तु तथा न भवति ।) । अतः अस्य शब्दस्य अत्र निर्देशं कृत्वा अस्य 'यथा आवश्यकम्' भसंज्ञा भवतीति उक्तमस्ति ।\n\nअस्मिन् एव सूत्रे एकम् वार्तिकमपि अस्ति येन अयमेव अर्थः दृढीक्रियते - <!उभयसंज्ञानि अपि इति वक्तव्यम्!> । उभे अपि संज्ञे यथायोग्यं भवतः इत्यर्थः ।\n                        \nअन्यानि कानिचन उदाहरणानि - \n1. स सुष्टुभा स ऋक्वता गणेन (ऋग्वेदः - 4.50.5) - अत्र ऋच् + वतुप्  इत्यत्र ऋच्-इत्यस्य पदसंज्ञां कृत्वा <<चोः कुः>> [[8।2।30]] इत्यनेन कुत्वम् भवति, ततः ऋक्-इत्यस्य भसंज्ञां कृत्वा <<झलां जशोऽन्ते>> [[8।2।39]] इत्यनेन पदान्ते निर्दिष्टं जश्त्वं निषिध्यते । अनेन प्रकारेण अत्र उभेऽपि संज्ञे यथायोग्यं भवतः ।\n\n2. नैनं हिन्वन्त्यपि वाजिनेषु  (ऋग्वेदः - 10.71.05) - अत्र वाच् + ईनिँ इत्यत्र आरम्भे वाच्-इत्यस्य भसंज्ञां कृत्वा <<चोः कुः>> [[8।2।30]]  इत्यनेन विधीयमानं कुत्वम् निषिध्यते । तदनन्तरम्  वाच्-इत्यस्य पदसंज्ञां कृत्वा  <<झलां जशोऽन्ते>> [[8।2।39]] इत्यनेन पदान्तचकारस्य जश्त्वं विधीयते । अत्रापि  उभेऽपि संज्ञे यथायोग्यं कृते स्तः ।\n\n3. सूत्रपाठस्य प्रथमम् सूत्रम् - <<वृद्धिरादैच्>> [[1।1।1]] - इत्यत्र पदान्ते विद्यमानस्य चकारस्य कुत्वम् न भवति, यतः अत्रापि ऐच्-इत्यस्य भसंज्ञां कृत्वा <<चोः कुः>> [[8।2।30]]  इत्यनेन विधीयमानं कुत्वम् निषिध्यते ।<ऽ छन्दोवत्सूत्राणि भवन्तिऽ>, अतः अत्र अस्य सूत्रस्य प्रयोगं कर्तुं शक्यते । \n",
    "skn": "3390",
    "mskn": "2272",
    "sskn": "0",
    "lskn": "0",
    "plskn": "0",
    "lpn": "0",
    "sk": " एतानि छन्दसि साधूनि । भपदसंज्ञाधिकाराद्यथायोग्यं संज्ञाद्वयं बोध्यम् । तथा च वार्तिकम् ॥<! उभयसंज्ञान्यपीति वक्तव्यमिति !> (वार्तिकम्) ॥ स सुष्टुभा स ऋक्वता गणेन (स सु॒ष्टुभा॒ स ऋक्व॑ता ग॒णेन॑) । पदत्वात्कुत्वम् । भत्वाज्जश्त्वाभावः । जश्त्वविधानार्थायाः पदसंज्ञाया भत्वसामर्थ्येन बाधात् । नैनं हिन्वन्त्यपि वाजिनेषु (नैनं॑ हिन्व॒न्त्यपि॒ वाजि॑नेषु) । अत्र पदत्वाज्जश्त्वम् । भत्वात्कुत्वाभावः । ते प्राग्धातोः <{2230}> ॥",
    "lsk": "",
    "balamanorama": "",
    "tattvabodhini": "",
    "padamanjari": " यदि संज्ञा विधीयेत आनन्तर्थाद्भसंज्ञाविधानद्वारेणैव निपातनं स्यात्, पदसंज्ञा न स्याद्, भपदसंज्ञयोः समावेशो न स्यात्, तस्मात्साधुत्वमेव युक्तं विधातुमिति मत्वाह-अयस्मयादिनीत्यादि। साधुत्वे प्रकारविशेषं दर्शयति। भपदसंज्ञाधिकार इत्यादि। द्वारमूपायः। अयस्मयमिति। अयसो विकारः ठ्द्व्यचश्च्छन्दसिऽ इति मयट्॥",
    "kashika": "अयस्मयाऽदीनि शब्दरूपाणि छन्दसि विशये साधूनि भवन्ति। भपदसंज्ञाधिकारे विधनात् तेन सुखेन सधुत्वमयस्मयाऽदीनां विधीयते। अयस्मयं वर्म। अयस्मयानि पात्राणि। क्वचिदुभयमपि भवति। स सुष्टुभा स ऋक्वता गणेन। पदत्वात् कुत्वं, भत्वाज् जश्त्वं न भवति। छन्दसि इति किम्? अयोमयं वर्म। आकृतिगणो ऽयम्।",
    "kashika_nyaas": "   यद्यत्र भसंज्ञा विधीयेत तदा पदसंज्ञा न स्यात्, अथ यदि पदसंज्ञा विधीयेत तदाऽत्र भसंज्ञा न स्यात्, तदा भपदसंज्ञयोः समावेशो न स्यात्; एकसंज्ञाधिकारात्। साधुत्वविधाने त्वेष दोषो न भवति, तद्धि केषाञ्चिद्भसंज्ञा विधीयते पदसंज्ञकानाम्, केषाञ्चिदुभयसंज्ञाकानाम्; तस्मात् साधुत्वमेव विधातुं युक्तमित्यत आह -  `अयस्मयादीनि` इत्यादि। कथं पुनरेषां साधुत्वं विधीयत इत्याह -  `भपदसंज्ञाधिकारे` इत्यादि। द्वारम्, मुखम्, उपाय तत्र भाषाग्रहणमस्ति, तथाप्ययस्मयशब्दस्यास्मादेव साधुत्वविधानाच्छन्दस्यपि मयड् भवतीति भत्वाद्रुत्वं न भवति। `सऋक्वता` इति। ऋचोऽस्य सन्तीति मतुप्। पदत्वात् `चोः कुः` 8.3.30) इति कुत्वम्। भत्वात् `झलां जशोऽन्ते`  [[8|2|39]]  इति जश्त्वं न भवति। `आकृतिगणोऽयम्` इति। आदिशब्दस्य प्रकारवाचित्वात्॥",
    "sae": "For 'अयस्मय' and other words in the वेदाः, the भसंज्ञा and the पदसंज्ञा are applied as required.",
    "mahabhashyam": " अयस्मयादीनि च्छन्दसि (260) उभयसंज्ञान्यपि॥ 1 ॥ उभयसंज्ञान्यपीति वक्तव्यम् । स सुष्टुभा स ऋक्वता गणेन ॥ 20 ॥ ",
    "pradeep": "",
    "video": ""
}
