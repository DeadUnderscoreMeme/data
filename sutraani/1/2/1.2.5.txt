{
    "i": "12005",
    "an": "अपित्$12004",
    "ad": "",
    "ss": "असंयोगात् अपित् लिट् कित्",
    "sa": "संयोगभिन्नवर्णात्  परस्य लिट्-लकारस्य अपित् प्रत्ययः कित्वत् भवति । ",
    "sd": "यदि धातोः अन्ते संयोगः नास्ति, तर्हि तस्मात् अग्रे विद्यमानाः लिट्-लकारस्य अपित्-प्रत्ययाः कित्वत् भवन्ति । \n\nकित्वस्य प्रामुख्येन प्रयोजनत्रयम् - \n\n1. <<क्ङिति च>> [[1।1।5]] इत्यनेन गुणवृद्धिनिषेधः भवति । \nयथा, कृ-धातोः लिट्-लकारस्य आत्मनेपदस्य  प्रथमपुरुष-एकवचनस्य रूपम् 'चक्रे' एतादृशम् सिद्ध्यति -\nकृ + लिट् [<<परोक्षे लिट्>> [[3|2|115]] इति लिट्]\n→ कृ + कृ + ल् [<<लिटि धातोरनभ्यासस्य>> [[6|1|8]] इति द्वित्वम्] \n→ कर् + कृ + ल् [<<उरतः>> [[7|4|66]] इति ऋकारस्य अकारादेशः । <<उरण् रपरः>> [[1|1|51]] इति सः रपरः]\n→ क + कृ + ल् [<<हलादि शेषः>> [[7|4|60]] इति रेफस्य लोपः]\n→ च + कृ + ल् [<<कुहोश्चुः>> [[7|4|62]] इति ककारस्य चकारः]\n→ च + कृ + त [<<तिप्तस्..>> [[3|4|78]] इति आत्मनेपदस्य प्रथमपुरुषैकवचनस्य 'त' प्रत्ययः]\n→ च + कृ + एश् [<<लिटस्तझयोरेशिरेच्>> [[3|4|81]] इति त-प्रत्ययस्य एश्-आदेशः]\nअत्र 'त' इति लिट्लकारस्य प्रत्ययः आर्धधातुकः अस्ति । अतः वस्तुतः <<सार्वधातुकार्धधातुकयोः>> [[7।3।84]] इत्यनेन अङ्गस्य ऋकारस्य अत्र गुणादेशः विधीयते । परन्तु, अत्र 'त' प्रत्ययः अपित्-अस्ति, अतः वर्तमानसूत्रेण सः कित्वत् भवति, अतः <<क्ङिति च>> [[1।1।5]] इत्यनेन गुणनिषेधः भवति । अतः अत्र केवलं यणादेशं कृत्वा रूपं सिद्ध्यति ।     \n→ चक्रे [<<इको यणचि>> [[6|1|77]] इति यणादेशः]\n\nएवमेव वृत्-धातोः लिट्लकारस्य प्रथमपुरुषैकवचनस्य रूपम् ववृते, वृध्-धातोः लिट्लकारस्य प्रथमपुरुषैकवचनस्य रूपम् ववृधे - एतादृशानि रूपाणि अपि सिद्ध्यन्ति । \n                \n2. <<वचिस्वपियजादीनां किति>> [[6।1।15]] इत्यनेन सम्प्रसारणम् विधीयते ।  यथा, वच्-धातोः लिट्-लकारस्य प्रथमपुरुषद्विवचनस्य रूपम् एतादृशम् सिद्ध्यति - \nवच् + लिट्   [<<परोक्षे लिट्>> [[3|2|115]] इति लिट्]\n→ वच् वच् + लिट् [<<लिटि धातोरनभ्यासस्य>> [[6|1|8]] इति द्वित्वम्] \n→ व वच् + लिट् [<<हलादि शेषः>> [[7|4|60]] इति चकारस्य लोपः]      \n→ व वच् + तस् [<<तिप्तस्झि...>> [[3|4|78]] इति तस् -प्रत्ययः]    \n→ व वच् + अतुस् [<<परस्मैपदानां णलतुसुस्थलथुसणल्वमाः>> [[3|4|82]] इति तस्-इत्यस्य अतुस्-आदेशः ]\nअत्र  'तस्' इति लिट्लकारस्य प्रत्ययः आर्धधातुकः अस्ति । अयम्  प्रत्ययः अपित्-अस्ति, अतः वर्तमानसूत्रेण सः कित्वत् भवति, अतः <<वचिस्वपियजादीनां किति>> [[6।1।15]]  इत्यनेन सम्प्रसारणम् विधीयते ।       [[1।1।5]] इत्यनेन गुणनिषेधः भवति । अतः अत्र केवलं यणादेशं कृत्वा रूपं सिद्ध्यति \n→ उ उच् + अतुस् [  <<वचिस्वपियजादीनां किति>> [[6।1।15]]  इत्यनेन सम्प्रसारणम्]\n→ ऊचतुः  [विसर्गनिर्माणम्]\n\nएवमेव यज्-धातोः लिट्-लकारस्य प्रथमपुरुषस्य द्विवचनम् 'ईजतुः' तथा व्यध्-धातोः  लिट्-लकारस्य प्रथमपुरुषस्य द्विवचनम् 'विविधतुः' एतादृशानि रूपाणि सिद्ध्यन्ति ।\n\n3. कित्-प्रत्यये परे  <<अनिदितां हलः उपधायाः क्ङिति>> [[6।4।24]] इत्यनेन अनिदित्सु धातुषु नकारलोपः अपि भवति । परन्तु अनिदित्-धातूनां विषये अन्ते संयोगः विद्यते (यथा - मन्थ्, स्रन्स्, ध्वन्स् - आदयः), अतः एतेषां विषये वर्तमानसूत्रस्य प्रसक्तिः नास्ति (स्मर्तव्यम् -  वर्तमानसूत्रे 'असंयोगात्' इति उक्तमस्ति) । अत्र एतेषां धातूनाम् विषये लिट्-लकारस्य प्रत्ययाः कित्वत् न भवन्ति । अतः अत्र <<अनिदितां हलः उपधायाः क्ङिति>> [[6।4।24]] इत्यनेन नकारलोपः अपि न विधीयते । यथा, स्रन्स्-धातोः लिट्-लकारस्य आत्मनेपदस्य  प्रथमपुरुषैकवचनस्य रूपम् 'सस्रंसे' इति जायते । अत्र नकारलोपः न भवति ।\n\nज्ञातव्यम् - \n1. <<तिप्तस्..>> [[3|4|78]] इत्यनेन ये अष्टादश तिङ्-प्रत्ययाः विधीयन्ते तेषु केवलं तिप्/सिप्/मिप्-एते त्रयः प्रत्ययाः पित्-प्रत्ययाः सन्ति । अतः अस्य सूत्रस्य प्रसक्ति एतेषां त्रयाणाम् विषये नास्ति । यथा, कृ-धातोः लिट्-लकारस्य प्रथमपुरुषैकवचनस्य रूपम् 'चकार' इत्यत्र <<अचो ञ्णिति>> [[7।2।115]] इत्यनेन अङ्गस्य वृद्धिं कृत्वा रूपं सिद्ध्यति ।\n2. यद्यपि अनिदित्-धातूनां विषये अस्य सूत्रस्य प्रसक्तिः नास्ति, तथापि <<ईन्धिभवतिभ्यां च>> [[1।2।6]] इत्यनेन ईन्ध्-धातोः विषये लिट्लकारस्य प्रत्ययाः कित्वत् भवन्ति । तथा च,  <!अत्रैष्टिः श्रन्थिग्रन्थिदम्भिस्वञ्जीनामिति वक्तव्यम्!> अनेन वार्तिकेन श्रन्थ्, ग्रन्थ्, दम्भ्, स्वञ्ज् - एतेषां विषये अपि  लिट्लकारस्य प्रत्ययाः कित्वत् भवन्ति ।         \n\n",
    "skn": "2242",
    "mskn": "477",
    "sskn": "432",
    "lskn": "450",
    "plskn": "378",
    "lpn": "698",
    "sk": " असंयोगात्परोऽपिल्लिट्कित्स्यात् । क्ङिति च <{SK2217}> इति निषेधात् सार्वधातुकार्धातुकयोः <{SK2168}> इति गुणो न । द्वित्वात्परत्वाद्यणि प्राप्ते ॥",
    "lsk": "असंयोगात्परोऽपिल्लिट् कित् स्यात्। सिषिधतुः। सिषिधुः। सिषेधिथ। सिषिधथुः। सिषिध। सिषेध। सिषिधिव। सिषिधिम। सेधिता। सेधिष्यति। सेधतु। असेधत्। सेधेत्। सिध्यात्। असेधीत्। असेधिष्यत्। एवम्  -  चिती संज्ञाने॥ 4॥ शुच शोके॥ 5॥ गद व्यक्तायां वाचि॥ 6॥ गदति॥",
    "balamanorama": "<<असंयोगाल्लिट् कित्>> - असंयोगाल्लिट् । अपिदिति । 'सार्वधातुकमपि' दित्यस्तदनुवृत्तेरिति भावः । 'सार्वधातुकमपि' दिति ङितत्वं तु नात्र प्रवर्तते, लिडादेशनामाद्र्धदातुकत्वादिति बोध्यम् । कित्त्वस्य फलमाह —  क्ङिति चेति । द्वित्वादिति । कृ ए स्थिते लिटि धातोरिति द्वित्वात्परत्वादिको बोध्यम् । कित्त्वस्य फलमाह —  क्ङिति चेति । द्वित्वादिति । कृ ए इति स्थिते लिटि धातोरिति द्वित्वं न स्यादिति भावः ।",
    "tattvabodhini": "<<असंयोगाल्लिट् कित्>> - असंयोगादिति किम्  । ममन्थे । अत्र नलोपो न ।",
    "padamanjari": " लिटाऽऽक्षिप्तो धातुरसंयोगग्रहणेन विशेष्यत इत्याह असंयोगान्ताद्धातोरिति । ननु चात्र पर्युदासत्वमुक्तं प्रतीयते, ततश्च संयोगान्तसदृशाद् हलन्तदेव स्याद्-बिभिदतुः,बिभिदुरित्यादौ; निन्यतुरित्यादौ तु न स्यात् ? ज्ञापकात् सिद्धम्, यदयम् ऽऋतश्च संयोगादेर्गुणःऽ इति सस्मरतुरित्यादौ गुणं विधते, तज्ज्ञापयति-नात्र नञिवयुक्तन्यायो धातुमात्रस्यैव ग्रहणमिति । ङ्त्वे प्रिकृते कित्वातिदेशस्य प्रयोजनम्  - ईजनम्, ईजत्ः, ईजुः, यजादीनां कितीति सम्प्रसारणं यथा स्यात्; जजागरतुः, जजागरुः-ऽजाग्रोविचिण्णल्ङ्त्सुऽ ईति गुणो यथा स्यात् । यदि पुनर्गाङ्कुटादिभ्योऽपि कित्वमेवातिदिश्येत ? नैवं शक्यम्; इह हि दोषः स्याद् - ऽणु स्तुतौऽऽधू विधूननेऽ तृच्, नुविदा धुविदा - ऽर्श्युकः कितिऽ इतीट्प्रतिषेधः प्राप्नोति, यथा-लूत्वा, लूनः ? नैष दोषः; पूर्वस्य कार्यतिदेशोऽयमित्युक्तम् । इह तर्हि कुटित्वा, पुटित्वा - ऽन क्त्वा सेट्ऽ इत्यातिदेशिकस्यापि कित्वस्य प्रतिषेधो नातिदेशिकस्य भवतीति, सत्यम्; असति क्त्वाग्रहणे, सति तु तस्मिन् सनः ऽन क्त्वा सेट्ऽ इति निषेधो न लभ्यते इत्यज्ञापकं वक्ष्यते-ऽन क्त्वा सेट्ऽ इति निषेधो नातिदएशिकस्य भवतीति, सत्यम्; असति कत्वाग्रहणे, सति तु तस्मिन् सनः ऽन क्त्वा सेट्ऽ इति निषेधो न लभ्यते इत्यज्ञापकं तत्र ढल्ग्रहणम् । तथा ऽसार्वधातुकमपिद्ऽ इति कित्वातिदेशे जागृतः, जाग्रतीति गुणः स्याद्, ङ्त्वाइतिदेशे त्वविचिण्णल्ङ्त्स्विति पिर्युदासो भवति । ऽऋदुपधेभ्यो लिटः कित्वं गुणात् पूर्वविप्रतिषेधेनऽ । कित्वस्यावकाशः-ऋजतुः, ऋजुः न ह्यत्र विध्यन्तरस्य कस्यचित्प्रसङ्गः; गुणस्यावकाशः - वर्तित्वा,वर्धित्वा; ववृते, ववृधुरित्यत्रोभयप्रसङ्गे कित्वं भवति पूर्वविप्रतिषेधेन । इह तु बिबिदतुः बिभिदुः, नित्यत्वादेव कित्वं सिद्धम्; तद्धि कृतेऽपि गुणे प्राप्नोत्यकृतेऽपि, गुणस्तु कित्वे सति न प्राप्नोति । ववृते इत्यत्र तु गुणे कृते संयोगान्तत्वात् कित्वं न प्राप्नोतीत्युभयमनित्यमिति पूर्वविप्रतिषेध उच्यते । स चायं कार्यातिदेशपक्षे स्फुटमेव वक्तव्यः । तथा हि-अनेनैव कित्कार्यातिदेश ईजतुरित्यादौ यत्र विध्यन्तरस्याप्रसङ्गस्तत्र सम्प्रसारणमितदिश्य चरितार्थमतिदेशं परत्वाद् गुणो बाधेत । शास्त्रातिदेशे वा ऽक्ङिति चऽ इत्येतच्छास्त्रमतिदिश्यते, तच्च यद्यपि गुणस्यापवादभूतम्, तथाप्यन्यत्र चरितार्थत्वाद् दुर्बलेनातिदेशेनातिदिष्टः ऽक्ङिति चऽ इति प्रतिषेधो दुर्बल इति तं बाधित्वा गुणः स्यादेव ॥",
    "kashika": "अपितिति वर्तते । असंयोगान्ताद् धातोः परो लिट् प्रत्ययः अपित् किद् भवति । बिधिदतुः, बिभिदुः ; चिच्छिदतुः, चिच्छिदुः ;  ईजतुः, ईजुः । असंयोगादिति किम् ? संस्रसे, दध्वंसे ।  अपित् इत्येव - बिभेदिथ ॥",
    "kashika_nyaas": "   धातोरेव लिड् विधीयते, नान्यस्मादिति लिटा सामर्थ्याद्धातुः सन्निधापितः; स चासंयोगग्रहणेन विशिष्यते, विशेषणेन च तदन्तविधिर्भवतीत्याह -  `असंयोगान्ताद्धातोः` इति। यदि तह्र्रसंयोगान्ताद्धातोः परस्य लिटः कित्त्वं विधीयते; तदा `ववृते, ववृधे` इति न सिध्यति, परत्वाद् गुणेन भवितव्यम्। कित्त्वस्यावकाशः  -  `ईजतुरीजुः` इति, गुणस्यावकाशः -  `वर्त्तित्वा, वर्धित्वा इति; `ववृते,ववृधे` इत्यादावुभयप्राप्तौ परत्वाद् गुण एव स्यात्, नैतदस्ति; इष्टवाचित्वात्परशब्दस्य, कित्त्वमेवेष्टम्, कित्वमेव परम्, अतस्तदेव भविष्यतीत्यदोषः।अत्र च यदि `असंयोगात्` इति पर्युदास आश्रीयते, तदा संयोगादन्यस्मिन् गृह्रमाणे नञिवयुक्तन्यायेन (व्या।प।65) सदृशस्यैव ग्रहणं स्यात् -  संयोगस्य सदृशो योऽन्योऽसहायो हल् इति हलन्तादेव कित्त्वं भविष्यति, नाजन्तात्,ततः `चक्रश्चक्रुः` इति न सिध्यति। तस्मात् प्रसज्यप्रतिषेधोऽयम्, न पर्युदासः -  न चेत् संयोगात् यजादीनां किति`  [[6|1|15]]  इति किति विधीयते, न ङिति। `बिभिदतुः, बिभिदुः` इति। कित्त्वात् `पुगन्तलघूपधस्य`  [[7|2|86]]  इति गुणाभावः। `सस्त्रंसे, दध्वंसे` इति। कित्त्वाभावात् `अनिदिताम्`  [[6|4|24]]  इत्यरनुनासिकल्लोपो न भवति। `स्त्रन्सु ध्वन्सु अधः पतने` (धातुपाठः- 754-755), अनुदात्तेत्वादात्मनेपदम्, `लिटस्तझयोरेशिरेच्`  [[3|4|81]]  इत्येशादेशः। `बिभेदिथ` इति। सिप्,थल्, क्रादिनियमादिट्।",
    "sae": "For a verb root that does not end in a संयोग, the अपित् प्रत्यय of  लिट्-लकार behaves like a कित् प्रत्यय.",
    "mahabhashyam": " असंयोगाल्लिट् कित् - ऋदुपधेभ्यो लिटः कित्त्वं गुणाद्विप्रतिषेधेन - ऋदुपधेभ्यो लिटः कित्त्वं गुणाद्भवति विप्रतिषेधेन। ववृते ववृधे। - उक्तं वा - किमुक्तम्? न वा क्सस्यानवकाशत्वादपवादो गुणस्य इति। विषम उपन्यासः। युक्तं तत्र यदनवकाशं कित्करणं गुणं बाधते। इह पुनरुभयं सावकाशम्। कित्करणस्यावकाशः- इर्जतुः, इर्जुः। गुणस्यावकाशः- वर्तित्वा वर्द्धित्वा। इहोभयं प्राप्नोति- ववृते ववृधे। परत्वाद् गुणः प्राप्नोति। इदं तर्ह्युक्तम्- इष्टवाची परशब्दः इति, विप्रतिषेधे परं यदिष्टं तद्भवतीति ॥ असंयोगाल्लिट् कित् ॥ 5 ॥ ",
    "pradeep": "",
    "video": ""
}
