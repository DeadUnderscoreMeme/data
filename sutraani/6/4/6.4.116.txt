{
    "i": "64116",
    "an": "हलि$64113##इत्$64114##अन्यतरस्याम्$64115##सार्वधातुके$64110##क्ङिति$64098",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "जहातेः अङ्गस्य हलि सार्वधातुके क्ङिति इत् अन्यतरस्याम्",
    "sa": "हा-धातोः हलादि-सार्वधातुके कित्/ङित्-प्रत्यये परे विकल्पेन ह्रस्व-इकारादेशः भवति ।",
    "sd": "ओहाक् (त्यागे) इति जुहोत्यादिगणस्य धातुः । अस्य धातोः हलादि-सार्वधातुके कित्/ङित्-प्रत्यये परे <<ई हल्यघोः>> [[6|4|113]] इत्यनेन ईकारादेशः विधीयते । तं विकल्पेन बाधित्वा वर्तमानसूत्रेण ह्रस्व-इकारादेशः अपि भवति । \r\n\r\nयथा, अस्य लट्-लकारस्य प्रथमपुरुषद्विवचनस्य प्रक्रिया इयम् - \r\n\r\nहा + लट् [<<वर्तमाने लट्>> [[3|2|123]] इति लट्]\r\n→ हा + तस् [<<तिप्तस्..>> [[3|4|78]] इति तस् । <<सार्वधातुकमपित्>> [[1।2।4]] इति ङित्-वत् भावः]    \r\n→ हा + शप् + तस् [<<कर्तरि शप्>> [[3|1|68]] इति शप्]\r\n→ हा + तस् [<<जुहोत्यादिभ्यः श्लुः>> [[2|4|75]] इति श्लुः]\r\n→ हा हअ + तस् [<<श्लौ>> [[6|4|10]] इति द्वित्वम्]\r\n→ ह हा + तस् [<<ह्रस्वः>> [[7|4|59]] इति ह्रस्वः]\r\n→ झ हा + तस् [<<कुहोश्चुः>> [[7।4।62]] इत्यनेन संवार-नाद-घोष-महाप्राण-हकारस्य तादृशः एव चवर्गीयः झकारः]  \r\n→ झ हि + तस् / झ ही तस्  [<<जहातेश्च>> [[6।4।116]] इति वैकल्पिकः ह्रस्व-इकारादेशः । तदभावात्  <<ई हल्यघोः>> [[6|4|113]] इत्यनेन ईकारादेशः]       \r\n→ झहितः / झहीतः [विसर्गनिर्माणम्]\r\n→ जहितः / जहीतः [<<अभ्यासे चर्च्च>> [[8।4।54]] इति जश्त्वम्]\r\n\r\nआर्धधातुके प्रत्यये परे अस्य सूत्रस्य प्रसक्तिः नास्ति । यथा, 'हा' धातोः कर्मणि लट्लकारस्य प्रथमपुरुषैकवचनम् 'हीयते' इति भवति । अत्र 'यक्' इति कित्-आर्धधातुकप्रत्ययः अस्ति, अतः अत्र ह्रस्व-इकारादेशः न भवति । केवलं <<घुमास्थागापाजहातिसां हलि>> [[6।4।66]] इत्यनेन दीर्घादेशे कृते रूपं सिद्ध्यति । ",
    "sk": " इत्स्याद्वा हलादौ क्ङिति सार्वधातुके । पक्षे ईत्वम् । जहितः । जहीतः । जहति । जहौ ॥",
    "lsk": "इद्वा स्याद्धलादौ क्ङिति सार्वधातुके। जहितः॥",
    "balamanorama": "<<जहातेश्च>> - जहातेश्च ।इद्दरिद्रस्ये॑त्यत इदिति,भियोऽन्यतरस्या॑मित्यतो हलीति चत्यभिप्रेत्य शेषं पूरयति — इत्स्याद्वेति । जहतीति । अब्यस्तत्वाददादेशेश्नाब्यस्तयो॑रित्याल्लोपः । जहाविति । जहतुः जहुः । जहिथ — जहाथ जहथुः दजह । जहौ जहिव जहिम । हाता । हास्यति । जहितादिति । जहिताम् — जहीताम् जहतु ।",
    "tattvabodhini": "<<जहातेश्च>> - जहातेश्च । क्ङितीति किम्  । जहाति । सार्वधातुके किम्  । हीयते ।",
    "padamanjari": "  अत्रापि न सार्वधातुके त्यिस्योपयोगः, अत एवास्य प्रत्युदाहरणं न प्रदर्शितम् । अभ्यस्तस्य इत्यनुवृतेरार्धधातुके न भविष्यति, लिडजादिः ॥",
    "kashika": "जहातेश्च इकारादेशो भवति अन्यतरस्यां हलादौ क्ङिति सार्वधातुके परतः। जहितः, जहीतः। जहिथः, जहीथः। हलादौ इत्येव, जहति। क्ङिति इत्येव, जहाति। सार्वधातुके इत्येव, हीयते। जेहीयते। पृथ्ग्योगकरणमुत्तरर्थम्।",
    "kashika_nyaas": "   ईत्त्वापवाद इत्त्वमारभ्यते; अन्यतरस्यांग्रहणानुवृत्तेः। पक्षे तदपि भवत्येव। सार्वधातुक इत्येव -हीनः, हीनवान्। इह केचित्? `सार्वधातुके`  [[6|4|110]]  इत्यस्यानुवृतिंत प्रत्याचक्षते। कथम्? `हलि परत ईत्त्वेत्त्वे प्राप्नुतः, द्विर्वचनं च; तत्र यदि परत्वादीत्त्वेत्त्वे स्यातां ततश्चेवर्णन्तताभ्यासस्य स्यात्; तस्मादभ्यस्त ग्रहणमनुवर्तनीयम्, तस्मश्चानुवर्तमाने सार्वधातुकानुवृत्तिरपार्थिका` इति। एतच्चायुक्तम्; अन्तरङ्गत्वात्। `द्विर्वचनेनैव प्रागीत्त्वेत्त्वाभ्यां भवितव्यम्, तत्? कुतोऽभ्यासस्येवर्णान्तताप्रसङ्गः! अन्तरङ्गत्वन्तु द्विर्वचनस्याल्पापेक्षत्वात्। तद्धि श्लुमात्रमपेक्षते। इत्त्वेत्त्वयोश्च बह्वपेक्षत्वाद्बहिरङ्गता, बहवपेक्षा च; तयोः पुनरङ्गस्य हलादौ क्ङिति सार्वधातुके विधानात्। जहातेरिति निर्देशात्? जिहीत इत्यतद्र जिहातेर्न भवति। `पृथग्योगकरणमुत्तरार्थम्` इति। `आच हौ`  [[6|4|117]]  इत्येष विधिर्जहातेरेव यता स्यात्, बिभेतेर्मा भूदिति॥",
    "sae": "The verb root 'हा' is converted to ह्रस्व-इकार when followed by हलादि-सार्वधातुक कित्/ङित्-प्रत्यय.",
    "mahabhashyam": "",
    "pradeep": "",
    "video": "",
    "lsk_chapter": "14"
}