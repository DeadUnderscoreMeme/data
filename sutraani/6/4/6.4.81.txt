{
    "i": "64081",
    "an": "अचि$64077",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "इणः अङ्गस्य अचि यण्",
    "sa": "'इण्'-धातोः अङ्गस्य अच्-वर्णे परे यणादेशः भवति । ",
    "sd": "'इण्' (गतौ)  इति अदादिगणस्य धातुः । अस्य धातोः अजादिप्रत्यये परे <<अचि श्नुधातुभ्रुवाम् य्वोः इयङुवङौ>> [[6।4।77]] इत्यनेन इयङ्-आदेशे प्राप्ते अपवादत्वेन इकारस्य यणादेशः यकारः भवति । यथा -\n\n1.  इण्-धातोः लट्-लकारस्य प्रथमपुरुषबहुवचनस्य प्रक्रिया इयम् -\nइ + लट् [<<वर्तमाने लट्>> [[3।2।123]]]\n→ इ + झि [<<तिप्तस्..>> [[3।4।78]] इति प्रथमपुरुष-बहुवचनस्य झि-प्रत्ययः]\n→ इ + शप् + झि [<<कर्तरि शप्>> [[3।1।68]] इति शप्]\n→ इ + झि [<<अदिप्रभृतिभ्यः शपः>> [[2।4।72]] इति शप्-विकरणस्य लुक् ]\n→ इ + अन्ति [<<झोऽन्तः>> [[7।1।3]] इति अन्त्यादेशः]\n→ य् + अन्ति [<<इणो यण्>> [[6।4।81]] इति यणादेशः]\n→ यन्ति \n\n2. इण्-धातोः लङ्-लकारस्य प्रथमपुरुषबहुवचनस्य प्रक्रिया इयम् -\nइ + लङ् [<<अनद्यतने लङ्>> [[3।2।111]] इति लङ्]\n→ आट् + इ + ल् [<<आडजादीनाम्>> [[6।4।72]] इति आडागमः]\n→ आ + इ +  झि [<<तिप्तस्..>> [[3।4।78]] इति प्रथमपुरुष-बहुवचनस्य झि-प्रत्ययः]\n→ आ + इ +  शप् + झि [<<कर्तरि शप्>> [[3।1।68]] इति शप्]\n→ आ + इ + झि [<<अदिप्रभृतिभ्यः शपः>> [[2।4।72]] इति शप्-विकरणस्य लुक् ]\n→ आ + इ +  अन्ति [<<झोऽन्तः>> [[7।1।3]] इति अन्त्यादेशः]\n→ आ + इ + अन्त् [<<इतश्च>> [[3।4।100]] इति इकारलोपः]\n→ आ + य् + अन्त् [<<इणो यण्>> [[6।4।81]] इति इकारस्य यणादेशः]\n→ आयन् [<<संयोगान्तस्य लोपः>> [[8।2।7]] इति तकारलोपः]\n\nज्ञातव्यम् - \n1.  अस्मिन् सूत्रे इकारस्य 'यण्' भवति इत्युक्तमस्ति । वस्तुतः यण्-प्रत्याहारे चत्वारः वर्णाः आगच्छन्ति । परन्तु    स्थानसाधर्म्यात् इकारस्य यकारः एव भवति ।        \n2. <ऽमध्येऽपवादाः अनन्तरान् विधीन् बाधन्ते, नोत्तरान्ऽ> अनया परिभाषया अयम् यणादेशः केवलं इयङ्-इत्यस्यैव अपवादरूपेण आगच्छति, गुण-वृद्धेः अपवादत्वेन न । यथा, इण्-धातोः ण्वुल्-प्रत्यये परे -     \n\nइ + ण्वुल् [<<ण्वुल्तृचौ>> [[3।1।133]] इति ण्वुल्]\n→ इ + अक [<<युवोरनाकौ>> [[7।1।1]] इति 'अक' आदेशः]\n→ ऐ + अक [<<इणो यण्>> [[6।4।81]] इति इकारस्य यणादेशे प्राप्ते, परत्वात् <<अचो ञ्णिति>> [[7।2।115]] इति वृद्धिः]\n→ आयक [<<एचोऽयवायावः>> [[6।1।78]] इति आय्-आदेशः]\nअत्र वृद्धि-आदेशः यणादेशम् परत्वात् बाधते । \n",
    "sk": " अजादौ प्रत्यये परे । इयङोऽपवादः । यन्ति । इयाय ॥",
    "lsk": "अजादौ प्रत्यये परे। यन्ति॥",
    "balamanorama": "<<इणो यण्>> - इणो यण् ।अचि श्नुधातु॑इत्यतोऽचीत्यनुवृत्तस्य अङ्गाधिकारलब्धाऽङ्गाक्षिप्तप्रत्ययविशेषणत्वात्तदादिविधिरित्यभिप्रेत्य शेषपूरणेन सूत्रं व्याचष्टे —  अजादौ प्रत्यये परे इति । इयङोऽपवाद इति । इयङि प्राप्ते एव तदारम्भादिति भावः । गुणवृद्धी तु परत्वादस्य बाधिके । यथा — अयनम् । आयकः । यन्तीति । एषि इथः इथ । एमि इवः इमः । इयायेति । द्वित्वे सति उत्तरखण्डवृद्धावायादेशे 'अभ्यासस्याऽसवर्णे' इतीयङ् । अतुसि तु द्वित्वे कित्त्वाद्गुणाऽभावे इ इ अतुस् इति स्थितेइणो य॑णित्युत्तरखण्डस्य यणि इ-यतुरिति स्थिते  -",
    "tattvabodhini": "<<इणो यण्>> - येन नाप्राप्तिन्यायेनेति भावः । गुणवृद्धी तु परत्वादस्य बाधिके । अयनम् । आयकः ।",
    "padamanjari": "  अत्र सूत्रार्थकथनानन्तरं क्वचित्पठ।ल्ते - अन्तरङ्गत्वात् इको यणचि इति सिद्धे समानाश्रये वार्णादाङ्गं बलीयः इति ज्ञापनार्थ वचनम् इति, तदयुक्तम् इयङदेशापवादोऽयम् इति वक्ष्यति, तत्कथमियङ्विषये यण्प्रवर्तते । इयङदेशापवादोऽयमिति । इयङ्गादेशस्यैवापवाद इत्यर्थः । कुतः इत्याह मध्येऽपवादा इति । एवं सति यदिष्ट्ंअ सिद्धम्, तद्दर्शयति - गुथणवृद्धिभ्यमिति । यदि तु नाप्राप्ते विध्यन्तरे आरम्भात्सर्वमेव विध्यन्तरं यण्बाधेत, गुणवृद्धिवषयेऽपि स्यत् । अथ इणो न इत्येव कस्मान्नोक्तम् इयङदेशे हि  एप्रतिषिद्धे इको यणचि इत्येव यणभविष्यति अहो सूक्ष्मदर्शी देवानांपियः, यदिदमपि न दृष्टम् - ईयिव, ईयिम, कर्मणि ईयिरे, अत्रेयङ् प्रितिषिद्धे सर्वर्णंदीर्घः स्यात् । तस्माद्यणेव विधेयः ॥",
    "kashika": "इणो ऽङ्गस्य यणादेशो भवति अचि परतः। यन्ति। यन्तु। आयन्। इयङादेशापवदो ऽयम्। मध्ये ऽपवदाः पूर्वान् विधीन् बाधन्ते इति गुणवृद्धिभ्यां परत्वादयं बाध्यते। अयनम्। आयकः।",
    "kashika_nyaas": "   अत्र पक्षद्वयं सम्भाव्यते -`इणः` इति प्रत्याहारग्रहणं स्यात्, धातुग्रहणं वा? तत्र `एरच्`  [[3|3|56]]  इति, `ओरावश्यके`  [[3|1|125]]  इति, `उरत्`  [[7|4|66]]  इत्यवमादिभ्यो निर्देशेभ्य एव नेदं प्रत्याहारग्रहणम्। अतः परिशेष्याद्धातुग्रहणमेवेदं विज्ञायते। णकारोच्चारणमिगिङोर्निवृत्त्यर्थम्। ये तु `इण्वदिकः` (वा।167) इति सामान्येनातिदेशमिच्छन्ति, तेषामिङ एव निवृत्त्यर्थम्। इकस्त्वधियन्तीति भवितव्यमेव यणा। अथ `नेणः` इत्येव कस्मान्नोक्तम्, इयङादेशेऽचि प्रतिषिद्धे सति `इको यणचि`  [[6|1|77]]  इति यण्? भविष्यति? सत्यमेतत्; उत्तरार्थन्तु यण्ग्रहणम्। `यन्ति` इत्यद्युदाहरणेष्वदादित्वाच्छपो लुक्। `आयन्` इति। लङ्? झोऽन्तादेशे संयोगान्तलोपः, असिद्धत्वादजादित्वादाट्। अथेह कस्मान्न भवति -अयनम्? आयक इति? अत आह -`इयङादेशापवादोऽयम्` इति। ननु यथेयङि प्राप्तोऽयमारभ्यते, तथा गुणवृद्ध्योरपि, तत्? कुत एतल्लभ्यते -अयमियङोऽपवादः, न गुणवृद्ध्योरित्याह -`मध्येऽपवादाः` इत्यादि। इतिकरणो हेतौ। यस्मात्? `मध्येऽपवादाः पूर्वान्विधीन्बाधन्ते नोत्तरान्` (व्या।प।10), तस्मादियङ एव पूर्वस्य विधेरयमपवादः, न तु परयोर्गुणवृद्ध्योः यतश्चैतदेवं तेन गुणवृद्धिभ्यां तु परत्वाद्बाध्यते। अस्यावकाशः -यन्ति, यन्त्विति। `गुणवृद्ध्योः -चयनम्, चायक इति; अयनम्, आयक इत्यत्रोभयं प्राप्नोति। परत्वाद्यणं बाधित्वा गुणवृद्धी भवतः॥",
    "sae": "The verb root इण् gets a यणादेश when followed by an अच् letter.",
    "mahabhashyam": "",
    "pradeep": "",
    "video": ""
}