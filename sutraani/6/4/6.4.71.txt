{
    "i": "64071",
    "an": "",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "लुङ्-लङ्-लृङ्क्षु अङ्गस्य अट् उदात्तः ",
    "sa": "लुङ्लकारे, लङ्लकारे, लृङ्लकारे च परे अङ्गस्य उदात्तः अट्-आगमः भवति । ",
    "sd": "लुङ्लकारस्य , लङ्लकारस्य, लृङ्लकारस्य प्रत्यये परे अङ्गस्य 'अट्' आगमः भवति । सः च उदात्तसंज्ञकः भवति ।\n\nयथा - \n1. पठ् + लङ् [<<अनद्यतने लङ्>> [[3।2।111]] इति लङ्]\n→ अट् + पठ् + लङ्  [<<लुङ्लङ्लृङ्क्ष्वडुदात्तः>> [[6।4।71]] इति अट्-आगमः]\n→ अ + पठ् + तिप् [<<तिप्तस्..>> [[3।4।78]] इति तिप्]\n→ अ + पठ् + शप् + ति [<<कर्तरि शप्>> [[3।1।68]] इति शप्]\n→ अ + पठ् + अ + त् [<<इतश्च>> [[3।4।100]] इति इकारलोपः]\n→ अपठत्                 \n\n2. पठ् + लुङ् [<<लुङ्>> [[3।2।110]] इति लुङ्]\n→ पठ् + च्लि + ल् [<<च्लि लुङि>> [[3|1|43]] इति लुङ्लकारस्य प्रत्यये परे लकारविकरणम् 'च्लि']                \n→ पठ् + सिच् + ल्  [<<च्लेः सिच्>> [[3|1|44]] इति च्ले-इत्यस्य सिच्-आदेशः ।]\n→ अट्  पठ् + स् + ल्  [<<लुङ्लङ्लृङ्क्ष्वडुदात्तः>> [[6।4।71]] इति अट्-आगमः]\n→ अ  पठ् + स् + तिप् [<<तिप्तस्..>> [[3।4।78]] इति तिप्]\n→ अ  पठ् + स् + त् [<<इतश्च>> [[3।4।100]] इति इकारलोपः]\n→ अ  पठ् + इट् स् + त् [<<आर्द्धधातकस्य इड्वलादेः>> [[7।2।35]] इति इडागमः]\n→ अ  पठ् + इ स् + ईट् त् [<<अस्तिसिचोऽपृक्ते>> [[7।3।96]] इति ईट्-आगमः]\n→ अ  पठ् / पाठ् + इ स्  + ई त् [<<अतो हलादेर्लघोः>> [[7।2।7]] इति वैकल्पिकवृद्धिः]\n→ अ  पठ्/पाठ् + इ + ई + त् [<<इट ईटि>> [[8।2।28]] इति सकारलोपः]\n→ अपठीत् /  अपाठीत् [<!सिज्लोप एकादेशे सिद्धो वाच्यः!> अनेन वार्तिकेन सवर्णदीर्घ-एकादेशे कर्तव्ये सिच्लोपः सिद्धः अस्ति । अतः <<अकः सवर्णे दीर्घः>> [[6।1।101]] इति सवर्णदीर्घः]\n   \n[  अस्य अर्थः अयम् - यदि एकादेशः कर्तव्यः अस्ति, तर्हि सिच्-प्रत्ययस्य कृतः लोपः (यद्यपि त्रिपाद्या क्रियते, तथापि, सपादसप्ताध्याय्याः) एकादेश-कारकेभ्यः सूत्रेभ्यः सिद्धः अस्ति । इत्युक्ते, एतानि सूत्राणि सकारलोपं द्रष्टुं शक्नुवन्ति । ]                                         \n                               \n3.   पठ + लृङ् [<<लिङ्‌निमित्ते लृङ् क्रियातिपत्तौ>> [[3।3।139]] इति लृङ्]\n→   अट् + पठ् + लङ्  [<<लुङ्लङ्लृङ्क्ष्वडुदात्तः>> [[6।4।71]] इति अट्-आगमः]\n→ अट् + पठ् + स्य + लङ्  [ <<स्यतासी लृलुटोः>> [[3।1।33]] इति विकरणम् 'स्य']   \n→ अ + पठ् + स्य +  तिप्  [<<तिप्तस्..>> [[3।4।78]] इति तिप्]\n→ अ+ पठ् + इट्  स्य + ति [<<आर्द्धधातुकस्य इड्वलादेः>> [[7।2।35]] इति इडागमः]\n→ अ पठ् + इ स्य + त् [<<इतश्च>> [[3।4।100]] इति इकारलोपः]\n→ अपठिष्यत् [<<आदेशप्रत्यययोः>> [[8।3।59]] इति षत्वम् ]\n              \n                \nविशेषः -\n1. <<यस्मात् प्रत्ययविधिः तदादि प्रत्ययेङ्गम्>> [[1।4।13]] अनया व्याख्यया  लकारस्य अङम् 'धातुः' अस्ति, यतः <<धातोः>> [[3।1।91]] अस्मिन् अधिकारे लकाराः पाठिताः सन्ति । अतः उपसर्गस्य उपस्थितौ अपि अडागमः केवलम् धातोः एव भवति, उपसर्गस्य न ।  यथा -\nसम् + गम्  + लङ्   [<<अनद्यतने लङ्>> [[3।2।111]] इति लङ् । <<समो गम्यृच्छि..>> [[1।3।29]] इति आत्मनेपदम्]\n→ सम् + अट् + गम् + लङ्  [<<लुङ्लङ्लृङ्क्ष्वडुदात्तः>> [[6।4।71]] इति अट्-आगमः । अयमागमः धातोः पूर्वम् भवति, उपसर्गात् पूर्वम् न ।]\n→  सम् + अ + गम् + त  [<<तिप्तस्..>> [[3।4।78]] इति आत्मनेपदस्य प्रथमपुरुषेकवचनस्य प्रत्ययः 'त']\n→ सम् + अ + गम् + शप् + त [<<कर्तरि शप्>> [[3।1।68]] इति शप्]\n→ सम् + अ + गछ् +  अ + त [<<इषुगमियमां छः>> [[7।3।77]] इति छकारादेशः]\n→ सम् + अ + गत् छ् + अ + त [ <<छे च>> [[6।1।73]] इति तुगागमः]\n→ सम् + अ + गच् छ् + अ + त [<<स्तोः श्चुना श्चुः>> [[8।4।40]] इति श्चुत्वम्]            \n→ समगच्छत\n\n2. यदि धातोः आदिवर्णः स्वरः अस्ति (यथा - अट्, इण् - आदयः), तर्हि वर्तमानसूत्रेण प्रोक्तस्य अडागमस्य अपवादत्वेन <<आडजादीनाम्>> [[6।4।72]] अनेन सूत्रेण आडागमः भवति । यथा, इष्-धातोः लङ्-लकारस्य प्रथमपुरुषैकवचनस्य प्रक्रिया इयम् - \nइष् + लङ्  [<<अनद्यतने लङ्>> [[3।2।111]] इति लङ् । ]           \nआट् +  इष् + लङ् [<<लुङ्लङ्लृङ्क्ष्वडुदात्तः>> [[6।4।71]] इत्यनेन अडागमे प्राप्ते अपवादत्वेन <<आडजादीनाम्>> [[6।4।72]]  इति आडागमः]\n→ आ + इष् + तिप् [<<तिप्तस्..>> [[3।4।78]] इति तिप्]\n→ आ + इष्  + शप् +  ति [<<कर्तरि शप्>> [[3।1।68]] इति शप्]\n→ आ + इछ् + अ + ति   [<<इषुगमियमां छः>> [[7।3।77]] इति छकारादेशः]\n→ ऐछ् + अ + ति  [<<आटश्च>> इति वृद्धि-एकादेशः]\n→ ऐत् छ् + अ + ति  [<<छे च>> [[6।1।73]] इति तुगागमः । << षत्वतुकोरसिद्धः>> [[6।1।86]] इत्यनेन वृद्धि-एकादेशः तुगागमार्थमसिद्धः अस्ति ।]                \n→ ऐत् छ् + अ + त् [<<इतश्च>> [[3।4।100]] इति इकारलोपः]\n→  ऐत् छ् + अ + त्  [ <<स्तोः श्चुना श्चुः>> [[8।4।40]] इति श्चुत्वम्]     \n→ ऐच्छत्  \n\n3. यदि धातोः आदिवर्णः व्यञ्जनमस्ति, परन्तु प्रक्रियायाम्  तस्य स्थाने स्वरादेशः भवति, तथापि  अनेन सूत्रेण अडागमः न भवति, अपितु अपवादत्वेन <<आडजादीनाम्>> [[6।4।72]] अनेन सूत्रेण आडागमः भवति ।  यथा, 'वेञ्' धातोः कर्मणि-प्रयोगे लङ्-लकारस्य प्रथमपुरुषैकवचनस्य प्रक्रिया इयम् -\nवेञ् + लङ्  [<<अनद्यतने लङ् >> [[3।2।111]]] \n→ वेञ् + त [<<भावकर्मणोः>> [[1।3।13]] इति आत्मनेपदम् ।  <<तिप्तस्झि..>> [[3।4।78]] इति आत्मनेपदस्य प्रथमपुरुषैकवचनस्य 'त' प्रत्ययः]   \n→  वेञ् + यक् + त [<<सार्वधातुके  यक्>> [[3।1।67]] इति यक्-विकरणम्]\n→  उ + य + त [<<वचिस्वपियजादीनां किति>> [[6।1।15]] इति सम्प्रसारणम् , <<सम्प्रसारणाच्च>> [[6।1।108]] इति पूर्वरूपः]\n→ आट्  + उ + य + त [<<आडजादीनाम्>> [[6।4।72]] इति आडागमः ।]\n→ औयत [<<आटश्च>> [[6।1।90]] इति वृद्धि-एकादेशः]          \n\nवस्तुतः अट्-आगमः लकारस्य उपस्थितौ, लादेशात् पूर्वमेव भवितुमर्हति, यतः अस्मिन् सूत्रे 'लुङ्-लङ्-लृङ्क्षु ' इति निर्दिष्टमस्ति । तथापि, लकारस्य तिबादयः आदेशाः अन्तरङ्गकार्याणि सन्ति, तथा अडागमः बहिरङ्गकार्यमस्ति । अतः अन्तरङ्गकार्यात् अनन्तरम् यदि अङ्गस्य आदिवर्णे परिवर्तनं भूत्वा तस्य स्वरादेशः भवेत्, तर्हि आदौ तादृशमादेशं कृत्वा अनन्तरमेव आडागमः करणीयः । एवं नास्ति चेत् तु आरम्भे एव अडागमः करणीयः ।     \n\nज्ञातव्यम् - <ऽआगमाः अनुदात्ताः भवन्तिऽ> इयम् काचन परिभाषा अस्ति । अनया परिभाषया सर्वे आगमाः अनुदात्ताः विधीयन्ते । परन्तु अस्मिन् सूत्रे 'उदात्तः' इति स्पष्टरूपेण निर्दिष्टमस्ति, अतः अयमागमः उदात्तः एव ज्ञातव्यः ।\n\n",
    "sk": " एषु परेष्वङ्गस्याडागमः स्यात्स चोदात्तः ॥",
    "lsk": "एष्वङ्गस्याट्॥",
    "balamanorama": "<<लुङ्लङ्लृङ्क्ष्वडुदात्तः>> - लुङ्लङ्लृङ्क्ष्वु । अङ्गस्येत्यधिकृतम् । तादह — एषु परेषु अङ्गस्येति । अन्तरङ्गत्वान्नित्यत्वात्परत्वाच्च यथायथं तिपि शपि विकरणे गुणेऽवादेशे विकरणविशिष्टस्याङ्गस्य अडागमः ।लावस्थायामेवाऽडागम॑ इति तु पक्षान्तरं भाष्ये स्थितम् । ",
    "tattvabodhini": "",
    "padamanjari": "",
    "kashika": "लुङ् लङ् लृङित्येतेषु परतो ऽङ्गस्य अडागमो भवति, उदात्तश्च स भवति। लुङ् अकार्षीत्। अहार्षीत्। लङ् अकरोत्। अहरत्। लृङ् अकरिष्यत्। अहरिष्यत्।",
    "kashika_nyaas": "   `उदात्तश्च स भवति` इति। आगमानुदात्तत्वे प्राप्त उदात्तत्वं विधीयते। एतच्चोदात्तवचनम्? अभेदका इह शास्त्रे गुणाः` (पु।प।वृ।57) इत्यस्यार्थस्य ज्ञापकम्। कथं कृत्वा? यदि च भेदका गुणाः स्युः, तदोदात्तयुक्तेनैवाटं समुच्चारयेत्। पश्यत्वाचार्यः -`अभेदका इह शास्त्रे गुणाः` इति, यतः स्वरान्तरनिवृत्त्यर्थमुदात्तवचनं कृतवान्। किमेतस्य ज्ञापनेन प्रयोजनम्? `वृद्धिरादैच्`  [[1|1|1]]  इत्यत्रोदात्तादिभेदभिन्नानामपि वृद्धिसंज्ञा सिध्यतीति॥",
    "sae": "In case of the लुङ्लकार, लङ्लकार and लृङ्लकार, the अङ्ग gets an 'अट्' आगम,  which is also उदात्त.",
    "mahabhashyam": "",
    "pradeep": "",
    "video": ""
}