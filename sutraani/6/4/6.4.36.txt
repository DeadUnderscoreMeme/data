{
    "i": "64036",
    "an": "हौ$64035##नलोपः$64023",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "हन्तेः अङ्गस्य हौ जः ",
    "sa": "हन् -धातोः अङ्गस्य हि-प्रत्यये परे 'ज' आदेशः भवति । ",
    "sd": "'हन्' (हिंसागत्योः) इति अदादिगणस्य परस्मैपदी धातुः । लोट्-लकारस्य मध्यमपुरुषैकवचनस्य 'हि' प्रत्यये परे अस्य धातोः 'ज' इति आदेशः भवति । अनेकाल्त्वात् अयम् सर्वादेशरूपेण आगच्छति ।  प्रक्रिया इयम् -\n\nहन्  + लोट् [<<लोट् च>> [[3।3।162]] इति लोट्]\n→ हन्  + सिप् [<<तिप्तस्..>> [[3।4।78]] इति मध्यमपुरुषैकवचनस्य विवक्षायाम् सिप्-प्रत्ययः]\n→ हन्  + शप् + तिप् [<<कर्तरि शप्>> [[3।1।68]] इति शप्]\n→ हन् + सिप् [<<अदिप्रभृतिभ्यः शपः>> [[2।4।72]] इति शपः लुक्]\n→ हन् + हि [<<सेह्यर्पिच्च>> [[3।4।87]] इति 'हि' आदेशः]\n→ ज+ हि [<<हन्तेर्जः>> [[6।4।36]] इति हि-प्रत्यये परे हन्-इत्यस्य ज-आदेशः]\n→ जहि\n\nज्ञातव्यम् - 'ज + हि' इत्यत्र <<अतो हेः>> [[6।4।105]] इत्यस्य प्रसक्तिः नास्ति यतः <<असिद्धवदत्राभात्>> [[6।4।22]] इत्यनेन हन्-इत्यस्य जकारादेशः <<अतो हेः>> [[6।4।105]]  इत्यर्थमसिद्धः अस्ति । ",
    "sk": " हौ परे । आभीयतया जस्यासिद्धत्वाद्धेर्न लुक् । जहि । हनानि । हनाव । हनाम । अहन् । अहताम् । अघ्नन् । अहनम् ॥",
    "lsk": "हौ परे॥",
    "balamanorama": "<<हन्तेर्जः>> - हन्तेर्जः ।शा हौ इत्यतो हौ इत्यनुवृत्तिमभिप्रेत्य शेषपूरणेन सूत्रं व्याचष्टे —  हौ परे इति । कृते जादेशेअतो हे॑रिति हेर्लुकमाशङ्क्य आह — आभीयतयेति । जहीति । हतात् हतम् । हत । हनानीति । आटः पित्त्वेन हित्त्वाऽभावान्नोपधालोप इति भावः । अहन्निति । लङस्तिपिइतश्चे॑ति इकारलोपेसंयोगान्तस्ये॑ति तकारलोपः । न्याय्यत्वाद्धल्ङ्यादिलोपो वा । अहनमिति । अहन्व । अहन्म । झलादिपरकत्वाऽभावान्नोपधादीर्घः । विधिलिङि हन्यात् हन्यताम् इत्यादि । आशीर्लिङि वधादेशं वक्ष्यन्नाह-",
    "tattvabodhini": "<<हन्तेर्जः>> - आभीयतयेति । सन्निपातपरिभाषयाऽपि हेर्लुङ् नेति वक्तुं शक्यमिति केचित् । तन्मन्दम् ।अतो हे॑ रित्यारम्भसामर्थ्यात्तस्या अप्रवृत्तेरिति नव्याः ।",
    "padamanjari": "  श्तिपा निर्देशो यङ्लुग्निवृत्यर्थः ।  अनुदातेपदेशावनतितनोत्यादीनामनुनासिक लोपो झलि क्ङिति ॥ उपदिश्यन्ते इत्युपदेशाः, अनुदाताश्च ते उपदेशाश्च अनुदातोपदेशाः । उपदिश्यमानावस्थायामनुदाता इत्यर्थः । अनुनासिकेति पृथक्पदं लुप्तषष्ठीकमनुदातोपदेशानां विशेषणम्, तेन तदन्तविधिः ।  यमिरमीत्यादि । यमिर्यमन्तेषु इति श्लोको वक्ष्यते । वनतेरिति । वन षण सम्भक्तौ ।  सनोतेरात्वं वक्ष्यतीति । जनसनखनां सञ्झलोः इत्यनेन । अतत, अतथा इति । तनादिभ्यस्तथासोः इति सिचो लुक् ।  इह च यथा स्यादिति । अन्यथा क्तिनि नित्स्वरेण सम्प्रत्युदातत्वान्न स्यात् । इह च मा भूदिति । अन्यथा प्रत्ययस्वरे कृते शेषनिधाते सम्प्रत्यनुदातत्वाच्छान्त इत्यादावपि स्यात् ॥",
    "kashika": "हन्तेर्धातोः जः इत्ययमादेशो भवति हौ परत। जहि शत्रून्।",
    "kashika_nyaas": "",
    "sae": "The 'हन्' धातु gets the 'ज' आदेश when followed by the हि-प्रत्यय of लोट्लकार.",
    "mahabhashyam": "",
    "pradeep": "",
    "video": "",
    "lsk_chapter": "13"
}