{
    "i": "64107",
    "an": "असंयोगपूर्वात्$64106##उतः$64106##च$64106##प्रत्ययात्$64106##क्ङिति$64098",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "अस्य असंयोगपूर्वस्य उतः प्रत्ययस्य म्वोः अन्यतरस्याम् लोपः ",
    "sa": "असंयोगपूर्वः यः प्रत्ययान्तः उकारः तस्य मकारे वकारे च परे विकल्पेन लोपः भवति । ",
    "sd": "यदि प्रत्ययस्य अन्तथः उकारः असंयोगपूर्वः अस्ति, तर्हि तस्य मकारे वकारे च परे विकल्पेन लोपः भवति ।\r\n\r\nअस्मिन् सूत्रे 'अस्य' इति प्रयुक्तमस्ति । 'अस्य' इत्युक्ते <<उतश्च प्रत्ययादसंयोगपूर्वात्‌>> [[6।4।106]] अस्मिन् पूर्वसूत्रे निर्दिष्टस्य उकारस्य । अतः <<उतश्च प्रत्ययादसंयोगपूर्वात्‌>> [[6।4।106]]  इत्यनेन यस्य उकारस्य निर्देशः क्रियते, तस्यैव उकारस्य ग्रहणमस्मिन् सूत्रेऽपि भवति, अन्यस्य कस्यापि उकारस्य न । <<उतश्च प्रत्ययादसंयोगपूर्वात्‌>> [[6।4।106]]  इत्यनेन तु 'श्नु' इत्यस्य विकरणप्रत्ययस्य,  'उ' इत्यस्य विकरणप्रत्ययस्य च उकारस्यैव ग्रहणं भवति । अतः अस्य सूत्रस्य व्याप्तिः अपि तयोः एव विषये अस्ति । अस्मात् मकारादि-वकारादि-प्रत्यये च परे अस्य उकारस्य वैकल्पिकः लोपः भवति । यथा -\r\n\r\n1. स्वादिगणस्य चिञ् (चयने) अस्य लोट्लकारस्य उत्तमपुरुषद्विवचनस्य रूपम् एतादृशम् सिद्ध्यति -\r\nचि + लोट् [<<लोट् च>> [[3|3|162]] इति लोट्]\r\n→ चि + वस् [<<तिप्तस्..>> [[3|4|78]] इति उत्तमपुरुषद्विवचनस्य वस्-प्रत्ययः]\r\n→ चि + श्नु + वस्  [<<स्वादिभ्यः श्नुः>> [[3|1|73]] इति श्नुः]\r\n→ चि + नु + व [<<लोटो लङ्वत्>> [[3।4।85]] इत्यनेन लोट्-लकारस्य ङित्-लकारवत् कार्याणि भवन्ति । अतः <<नित्यं ङितः>> [[3।4।99]] इत्यनेन सकारलोपः]             \r\n→ चिनुव / चिन्व [<<लोपश्चास्यान्यतरस्यां म्वोः>> [[6।4।107]] इति उकारस्य वैकल्पिकः लोपः]\r\n  \r\n2. तनादिगणस्य तनुँ (विस्तारे) अस्य लट्लकारस्य उत्तमपुरुषबहुवचनस्य रूपम् एतादृशम् सिद्ध्यति -\r\nतन्  + लट् [<<वर्तमाने लट्>> [[3।2।123]] इति लट्]\r\n→ तन् + मस्  [<<तिप्तस्..>> [[3|4|78]] इति उत्तमपुरुषबहुवचनस्य मस्-प्रत्ययः]\r\n→ तन् + उ + मस्  [<<तनादिकृञ्भ्यः उः>> [[3|1|73]] इति उ-प्रत्ययः]\r\n→ तनुमः, तन्मः [<<लोपश्चास्यान्यतरस्यां म्वोः>> [[6।4।107]] इति उकारस्य वैकल्पिकः लोपः]\r\n\r\n3. यदि अयमुकारः संयोगपूर्वः अस्ति तर्हि अस्य सूत्रस्य प्रसक्तिः नास्ति । यथा, आप्-धातोः लट्-लकारस्य उत्तमपुरुषबहुवचनस्य रूपसिद्धौ -         \r\nआप् + लट्  [<<वर्तमाने लट्>> [[3।2।123]] इति लट्]\r\n→ आप् + मस्  [<<तिप्तस्..>> [[3|4|78]] इति उत्तमपुरुषबहुवचनस्य मस्-प्रत्ययः]\r\n→ आप् + श्नु + मस्  [<<स्वादिभ्यः श्नुः>> [[3|1|73]] इति श्नुः]\r\n→ आप्नुमः [<<ससजुषो रुँः>> [[8।2।66]] इति रुँत्वम् । <<खरवसानयोर्विसर्जनीयः>> [[8।3।15]] इति विसर्गः]\r\nअत्र उकारात् पूर्वः 'प् + न्' इति संयोगः अस्ति अतः अत्र <<लोपश्चास्यान्यतरस्यां म्वोः>> [[6।4।107]]  इत्यस्य प्रसक्तिः नास्ति, अतः उकारस्य लोपः न भवति ।\r\n\r\nज्ञातव्यम् - वस्तुतः अत्र 'लुक्' इत्यस्य अनुवृत्तिम् कर्तुं शक्यते । तथाप्यत्र 'लोपः' इति उक्तमस्ति । तस्य कारणमेतत् - <<प्रत्ययस्य लुक्श्लुलुपः>> [[1।1।61]] इत्यनेन  'लुक्' सर्वदा सम्पूर्ण-प्रत्ययस्यैव भवति, प्रत्ययस्य अवयवस्य न । परन्तु अत्र 'श्नु' इत्यस्य केवलं उकारस्य लोपः इष्यते, नकारस्य न । अतः अत्र 'लोपः' इति उक्तमस्ति । एवं क्रियते चेत् <<अलोऽन्त्यस्य>> [[1।1।52]] इत्यनेन अन्तिम-उकारस्य लोपः भवितुमर्हति ।\r\n",
    "sk": " असंयोगपूर्वो यः प्रत्ययोकारस्तदन्तस्याङ्गस्य लोपो वा स्यात् म्वोः परयोः । धिन्वः धिनुवः । धिन्मः । धिनुमः । मिपि तु पत्वाद्गुणः । धिनोमि ॥",
    "lsk": "असंयोगपूर्वस्य प्रत्ययोकारस्य लोपो वा म्वोः परयोः। शृण्वः, शृणुवः। शृण्मः, शृणुमः। शुश्राव। शुश्रुवतुः। शुश्रुवुः। शुश्रोथ। शुश्रुवथुः। शुश्रुव। शुश्राव, शुश्रव। शुश्रुव। शुश्रुम। श्रोता। श्रोष्यति। शृणोतु, शृणुतात्। शृणुताम्। शृण्वन्तु॥",
    "balamanorama": "<<लोपश्चास्यान्यतरस्यां म्वोः>> - लोपश्च ।उतश्च प्रत्ययादेसंयोगपूर्वा॑दिति पूर्वसूत्रोक्त उकारोऽस्येत्यनेन परामृश्यते । प्रत्ययशब्दः प्रत्ययसंबन्धिनि वर्तते । असंयोगपूर्वात् प्रत्ययादिति च उकारे अन्वेति । स च अङ्गस्य विशेषणं । तदन्तविधिः । तदाह —  असंयोगेति । प्रत्ययोकारैति । प्रत्ययसंबन्धी उकार इत्यर्थः । 'प्रत्यय — उकार' इति व्याख्याने तु सनुनुवः सुनुम इत्यत्र न स्यात्, तत्र श्नोरेव प्रत्ययत्वात् । प्रत्ययेति किम्  । युवः । युमः । असंयोगपूर्वादिति किम्  । शक्नुवः शक्नुमः । धिन्वः धिनुव इति । अत्र उप्रत्ययस्य उकारान्तत्वं व्यपदेशिवत्त्वेन बोध्यम् । नन्वेवं धिनोमीत्यत्र मिपि धिनु मि इति स्थिते उकारस्य लोपः स्यादित्यत आह —  मिपि त्विति । दिदिन्व । धिन्विता । धिन्विष्यति । धिनोतु ।",
    "tattvabodhini": "<<लोपश्चास्यान्यतरस्यां म्वोः>> - लोपश्चा । यः प्रत्ययोकार इति । असंयोगपूर्वो यः प्रत्यय इति प्रत्ययविशेषणं तु न कृतम्, अक्ष्णुवः अक्ष्णुम इत्यादावनिष्टाऽभावेऽपि अश्नुवहे इत्यादावतिप्रसङ्गात् । एवम्उतश्चे॑ति सूत्रेऽपिअक्ष्णुही॑त्यत्र दोषाऽभावेऽपि अश्नुहीत्यत्रातिप्रसङ्गः स्यादित्यसंयोगपूर्वेति प्रत्ययविशेषणं तु कृतमत्याहुः ।अश्नुही॑ति परस्मपैदं यद्यपि लोके दुर्लभं, तथापि वेदाभिप्रायेण तत्प्रयोगस्य साधुत्वं बोध्यम् ।आप्नुहीटति पाठस्तूतिः ।",
    "padamanjari": "  अस्येत्यनेनोकारान्तः प्रत्ययः प्रत्यवमृश्यते । अस्येत्यनुच्यमाने म्वोः इति षष्ठ।लश्रयणे न म्वोरेव लोपो विज्ञायेत । एवं च उतश्च प्रत्ययादसंयोगपूर्वात् इति पञ्चमी न बाधिता भवति । लुगिति वर्तमाने इत्यादि । यदि हि प्रकृत एव लुक् क्रियेत, सर्वस्यैव प्रत्ययस्य स्यात् । लुगादयः सर्वादेशः इति संज्ञाविधाववोचाम् ।  एसर्वस्य लोपे कृते सुन्वः, सुनुव इति न सिध्येत् । तस्मादन्त्यस्य लोपार्थं लोपग्रहणम् । किञ्च - कुर्वः , कुर्म इत्यत्र लुकि सति गुणो न स्यात् न लुमताङ्गस्य इति प्रतिषेधात् । लोपे तु सति भवति ॥",
    "kashika": "यो ऽयमुकारो ऽसंयोगपूर्वः तदन्तस्य प्रत्ययस्य अन्यतरस्यां लोपो भवति वकारमकारादौ प्रत्यये परतः. सुन्वः, सुनुवः. सुन्मः, सुनुमः. तन्वः, तनुवः. तन्मः, अनुमः. प्रत्ययस्य इत्येव, युवः. युमः. असंयोगपूर्वस्य इत्येव, शक्नुवः. शक्नुमः. लुकिति वर्तमाने लोपग्रहणमन्त्यलोपार्थम्.",
    "kashika_nyaas": "   `योऽयमुकारोऽसंयोगपूर्वः` इति। एतेनास्येत्यनेन प्रकृत उकारः प्रत्यवमृश्यत इति दर्शयति। ननु च `अतः`  [[6|4|106]]  इत्यनुवृत्तेरुकारस्यैव लोपो विज्ञास्यते, तत्किम्? `अस्य` इत्यनेन? षष्ठीप्रक्लृप्त्यर्थमस्येत्येतदिति चेत्? न; `म्वोः` इत्येषैव हि सप्तम्यकृतार्था `उतः` इत्यस्याः पञ्चम्याः पूर्वयोगे कृतार्थायाः षष्ठीत्वं प्रकल्पयिष्यति, <<तस्मिन्निति निर्दिष्टे पूर्वस्य>> [[1|1|66]]  इति वचनात्। स्यादेतत्। यदि `म्वोः` इत्येषा सप्तमी विज्ञायते, एतदेव तु न विज्ञायते -किमियं षष्ठी उत सप्तमीति? तस्मात्? षष्ठीप्रक्लृप्यर्थमस्येत्युक्तम्। `लुगित्त्यनुवर्तमाने` इत्यादि। यदि प्रकृत एव लुक्? क्रियते तदा सर्वस्यैव प्रत्ययस्य लुक्? स्यात्, नान्त्यस्य; यतः प्रत्ययादर्शनस्य लुगित्येषा संज्ञा विहिता, न तु प्रत्ययावयवस्यादर्शनस्य। सर्वस्य तु लुकि कृते `सुन्वः सुन्मः` इति न सिध्यति? लोपग्रहणाददोषः। तत्र ह्रुकारमात्रस्य लोपः <<अलोऽन्त्यस्य>> [[1|1|52]]  इति वचनात्। तस्मादन्त्यस्य लोपार्थं लोपग्रहणम्। किञ्च कुर्वः कुमं इत्यत्र गुणो लुकि सति न स्यात्; <<न लुमताङ्गस्य>> [[1|1|63]]  इति प्रत्ययलक्षणाप्रतिषेधात्। लोप#ए तु सति भवति। ततो गुणार्थमपि लोपग्रहणं कर्तव्यम्॥",
    "sae": "The उकार which occurs at end of a प्रत्यय is optionally deleted when followed by a मकार / वकार , provided that a संयोग is not present immediately before this उकार.",
    "mahabhashyam": "",
    "pradeep": "",
    "video": ""
}