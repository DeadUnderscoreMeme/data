{
    "i": "64035",
    "an": "शासः$64034##नलोपः$64023",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "शासः हौ शा",
    "sa": "शास्-धातोः अङ्गस्य हि-प्रत्यये परे 'शा' आदेशः भवति । ",
    "sd": "'शास्' (अनुशिष्टौ) इति अदादिगणस्य परस्मैपदी धातुः । लोट्-लकारस्य मध्यमपुरुषैकवचनस्य 'हि' प्रत्यये परे अस्य धातोः 'शा' इति आदेशः भवति । प्रक्रिया इयम् -\n\nशास् + लोट् [<<लोट् च>> [[3।3।162]] इति लोट्]\n→ शास् + सिप् [<<तिप्तस्..>> [[3।4।78]] इति मध्यमपुरुषैकवचनस्य विवक्षायाम् सिप्-प्रत्ययः]\n→ शास् + शप् + तिप् [<<कर्तरि शप्>> [[3।1।68]] इति शप्]\n→ शास् + सिप् [<<अदिप्रभृतिभ्यः शपः>> [[2।4।72]] इति शपः लुक्]\n→ शास् + हि [<<सेह्यर्पिच्च>> [[3।4।87]] इति 'हि' आदेशः]\n→ शा + धि [<<हुझल्भ्यो हेर्धिः>> [[6।4।101]] इति झलन्तात् परस्य हि-प्रत्ययस्य धि-आदेशः]\n→ शा + हि [<<शा हौ>> [[6।4।35]] इति हि-प्रत्यये परे शास्-इत्यस्य शा-आदेशः]\n\n\nअत्र एतत् स्मर्तव्यम् यत् <<हुझल्भ्यो हेर्धिः>> [[6।4।101]] तथा च <<शा हौ>> [[6।4।35]] एते द्वे अपि सूत्रे <<असिद्धवदत्राभात्>> [[6।4।22]] अस्मिन् अधिकारे आगच्छतः । अतः <<हुझल्भ्यो हेर्धिः>> [[6।4।101]] इत्यनेन हकारस्य कृतः धकारादेशः  <<शा हौ>> [[6।4।35]] इत्यनेन न दृश्यते । <<शा हौ>> [[6।4।35]] इत्यस्य दृष्ट्या तु तत्र हकारः एव अस्ति । अतः तत्र <<शा हौ>> [[6।4।35]] इत्यस्य प्रयोगः भवितुमर्हति । \n        \nज्ञातव्यम् - 'शा' इति अनेकाल्-आदेशः अस्ति, अतः <<अनेकाल्शित्सर्वस्य>> [[1।1।55]] इत्यनेन अयमादेशः सर्वादेशरूपेण आगच्छति । ",
    "skn": "2487",
    "mskn": "680",
    "sskn": "0",
    "lskn": "0",
    "plskn": "0",
    "lpn": "595",
    "sk": " शास्तेः शादेशः स्याद्धौ परे । तस्याभीयत्वेनासिद्धत्वाद्धेर्धिः । शाधि । अशात् । अशिष्टाम् । अशासुः । अशाः । अशात् । शिष्यात् । सर्तिशास्ति-<{SK2382}> इत्यङ् । अशिषत् । अशासिष्यत् ॥\t ।{$ {!1076 दीधीङ्!} दीप्तिदेवनयोः $}। एतदादयः पञ्चधातवश्छान्दसाः दीधीते । एरनेकाचः-<{SK272}> इति यण् । दीध्याते ॥",
    "lsk": "",
    "balamanorama": "<<शा हौ>> - शा हौ । 'शा' इति लुप्तप्रथमाकम् ।शास इदङित्यतः शास इत्यनुवर्तते । तदाह —  शास्तेरिति । इत्त्वापवारदः । ननु शासेः शाभावे सति झल्परत्वाऽभावात्कतं हेर्धिरित्यत आह —  तस्याभीयत्वेनेति । यद्यपिधि चे॑ति सलोपे शाधीति सिद्धम्, तथापि सलोपस्याऽसिद्धत्वात्शास इ॑दिति इत्त्वं स्यात् । तन्निवृत्तये शाविधानमित्याहुः । लङ्याह — अशादिति । 'तिप्यनस्ते' रिति दत्वे चर्त्वविकल्प इति भावः । अशासुरिति । अभ्यस्तत्वाज्जुसिति भावः । अशाः अशादिति ।सिपि धातो॑रिति रुत्वदत्वविकल्प इति भावः । अशिष्टमशिष्ट । अशासमशिष्व अशिष्म । शिष्यादिति ।शास इत् इति इत्त्वेशासिवसी॑ति ष इति भावः । अशिषदिति । अङि इत्त्वमिति भावः । दीधीङ्धातुरीकारान्तः । ङित्त्वादात्मनेपदी । एतदादयः पञ्चेति । इदं च माधवानुरोधेन । तत्त्वं त्वग्रे वक्ष्यते । जक्षित्यादित्वादभ्यस्तत्वाज्झस्य अदादेशः । दीध्यते । दीधीषे दीध्याथे दीधीध्वे । लट इडादेशे आह — ",
    "tattvabodhini": "<<शा हौ>> - शा हौ । शादेश इति ।धि चे॑ति सलोपेन शाधीति रूपे सिद्धेऽपि सलोपस्याऽसिद्धत्वात्शासै॑दिति इत्वं स्यात्; तद्वारणाय शाविधानमित्याहुः ।",
    "padamanjari": "  उपधाया इति निवृतमिति । तद्धि उपधाग्रहणं क्ङ्तीत्यिनेन सम्बद्धम्, तैह च क्ङिद्ग्रहणं निवृतम् इति वक्ष्यति, तेन तत्सम्बद्धमुपधाग्रहणं च निवृतम् । स्थानेयोगा षष्ठी भवतीति । एतच्च शब्दाधिकारपक्षस्याश्रयणाल्लभ्यते, अर्थाधिकारे त्विहाप्यवयवसम्बन्धान्न सर्वस्य स्यात् ।  क्ङ्तीत्यिपि निवृतमिति । उतरत्र पुनः क्ङिद्ग्रहणात् । तेनेति । अन्यथा सार्वधातुकमपित् इति वचनात्पित्वपक्षे ङ्तिवाभावाच्छाभावो न स्यात् । मा भूत्पित्वपक्षे, दृश्यमानस्तु प्रयोगोऽपित्वपक्षेऽप्युपपद्यते अत आह - शाधीत्याद्यौदातमपीति । यदि तु पिति शाभावो न स्यात्, तदा शाधीत्येतत्सतिशिष्टेन प्रत्यस्वरेणान्तोदात एव स्यात् । आद्यौदातमपि दृश्यते, तस्मात्पित्यपि शाभाव एव द्रष्टव्यः ।  इह आ हौ वक्तव्यम्, उपधाया इत्येव, आकारस्याकारवचनमित्ववाधानार्थम्, ततः हुढल्भ्यो हेर्धिः इति धित्वम्, धि चेति सकारलोपः । येषां तु धि सकारे सिचो लोपः इति पक्षः, तेषां शाभाव एव विधेय अन्यथा उपधायाः त्यिस्य निवृतावपि सकारस्याकारे तस्यासिद्धत्वाद्यद्यपि धित्वं लभ्यते, उपधायास्तु पूर्वेणेत्वमाशङ्क्येत, अविरोधात् ॥",
    "kashika": "शासो हौ परतः शा इत्ययमादेशो भवति। अनुशाधि। प्रशाधि। उपधायाः इति निवृत्तम्, ततः शासः इति स्थानेयोगा षष्ठी भवति। क्ङति एतदपि निवृत्तम्। तेन यदा वा छन्दसि [[3|4|88]] इति पित्त्वं हिशब्दस्य तदा अप्यादेशो भवत्येव। शाधि इत्याद्युदात्तमपि छन्दसि दृश्यते।",
    "kashika_nyaas": "   यद्यत्र `उपधायाः`  [[6|4|24]]  इति वर्तते, ततो यथा पूर्वसूत्रे `शासः`  [[6|4|34]]  इत्यवयवभूता षष्ठी, तथेहापि स्यात्? एवञ्चोपधाया एवायमादेशः, प्रसज्येत, सर्वादेशश्चेष्यत इति मनसि कृत्वाह -`उपधाया इति निवृत्तम्` इति। तद्धि उपधागरहणं क्ङिद्ग्रहणेन सम्बद्धम्, इह च क्ङिद्ग्रहणं निवृत्तम्। तस्मात्? `उपधायाः`  [[6|4|24]]  इत्यस्यापि निवृत्तिर्भवति। `क्ङिति` इत्येतदपि निवृत्तम्` इति। `अनुदात्तोपदेश`  [[6|4|37]]  इत्यादौ सूत्रे पुनः क्ङिद्ग्रहणात्। `तेन` इत्यादिना क्ङिद्ग्रहणे निवृत्ते यदिष्टं सम्पद्यते तद्दर्शयति -यद्यत्र `क्ङिति`  [[6|4|24]]  इत्येतदनुवर्तेतततो `वा च्छन्दसि`  [[3|4|88]]  इति यसमिन्पक्षे हेरपित्त्वं न भवति तस्मिन्? पक्षे `सार्वधातुकमपित्`  [[1|2|4]]  इति वचनात्? ङित्त्वं नास्तीति शाभावो न स्यात्। क्ङिद्ग्रहणे तु निवृत्तेऽपित्त्वपक्षेऽपि भवत्येव। स्यादेतत् -व्यवस्थितविभाषाविज्ञानाच्छास उत्तरस्य हेः पित्त्वं न भविष्यति, ततो नार्थः क्ङिद्ग्रहणेन निवर्त्तितेन? इत्यत आह -`शाधीत्येतत्` इत्यादि। यदि शास उत्तरस्य हेः पक्षे पित्त्वं न स्यात्, तदा शाधीत्येतत्? सतिशिष्टत्वेन प्रत्ययस्वरेणान्तोदात्तमेव स्यात्। आद्युदात्तमपि च्छन्दसीष्यते। तच्च हेः पित्त्वे सति धातुस्वरेण सम्पद्यते, नान्यथा। तस्मादवश्यं च्छन्दसि यक्षे पित्त्वं विधेयम्। अथ `आ हौ` इत्येवं कस्मान्नोक्तम्, अकोरेऽपि हि `अलोऽन्त्यस्य`  [[1|1|52]]  इति सकारस्य विहिते सवर्णदीर्घत्वेन शाधीत्येतत्? सिद्धं भवति? न सिद्ध्यति; पूर्वसूत्रेणोपधाया इत्त्वं स्यात्। न चायं तस्य बाधको युज्यते; असति च सम्भवे बाधनं भवति, अस्ति च सम्भवो यदुभयं स्यात्, अत्रास्ति सम्भवः। तस्मादकारेऽन्त्यस्य विहित उपधाया इत्त्वं स्यादेव॥ `हन्तेः` इति। स्पिपा निर्देशो यङलुग्निवृत्त्यर्थः -`जङ्घहि`॥",
    "sae": "The शास्-धातु gets the 'शा' आदेश when followed by the हि-प्रत्यय of लोट्लकार.",
    "mahabhashyam": "",
    "pradeep": "",
    "video": ""
}
