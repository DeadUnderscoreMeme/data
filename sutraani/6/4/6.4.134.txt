{
    "i": "64134",
    "an": "",
    "ad": "अङ्गस्य$6$4$1##असिद्धवदत्राभात्$6$4$22##भस्य$6$4$129",
    "ss": "अनः भस्य अङ्गस्य अत्-लोपः",
    "sa": "'अन्' यस्य अन्ते तादृशस्य भसंज्ञकस्य उपधा-अकारस्य लोपः भवति । ",
    "sd": "यस्य भसंज्ञकस्य अङ्गस्य अन्ते 'अन्' इति विद्यते, तस्य अङ्गस्य उपधा-अकारस्य लोपः भवति । यथा -\n\n1. राजन्-शब्दस्य तृतीयैकवचनम्\nराजन् + टा\n→ राजन् आ [टकारस्य <<चुटू>> [[1।3।7]] इति इत्संज्ञा, लोपः ।  अङ्गस्य <<यचि भम्>> [[1।4।18]]  इति भसंज्ञा]\n→ राज् न् आ [<<अल्लोपोऽनः>>  [[6।4।134]] इति जकारोत्तरस्य अकारस्य लोपः]\n→ राज् ञ् आ [<<स्तोः श्चुना श्चुः>> [[8।4।40]] इत्यनेन श्चुत्वम्]\n→ राज्ञा\n\n2. अह्ना निर्वृत्तम्\n= अहन् + ठक् [<<तेन निर्वृत्तम्>> [[5।1।179]]\n→ अहन् + इक [<<ठस्येकः>> [[7।3।50]] इति 'इक्' आदेशः]\n→ आहन् + इक [<<किति च>> [[7।2।119]] इति आदिवृद्धिः]\n→ आह् न् + इक [<<नस्तद्धिते>> [[6।4।144]] इत्यनेन टिलोपे प्राप्ते <<अह्नष्टखोरेव>> [[6।4।145]] इति ठक्-प्रत्यये परे   टिलोपनिषेधः । अतः <<अल्लोपोऽनः>>  [[6।4।134]] इति उपधा-अकारस्य लोपः]\n→ आह्निक\n                          \nस्मर्तव्यम् - वस्तुतः अस्मिन् सूत्रे 'उपधा' इत्यस्य अनुवृत्तिः नास्ति । केवलम् 'अन्नन्तस्य अकारस्य लोपः भवति' इत्येव सूत्रे उच्यते । कुत्र अयमकारः विद्येत, इत्यस्य विषये अत्र अनियमः अस्ति, अतः  अत्र  <<अलोऽन्त्यस्य>> [[1।1।52]] अनया परिभाषया 'सर्वेषु अकारेषु अन्तिमः यः अकारः तस्य लोपः करणीयः' इति निर्णयः क्रियते । ",
    "sk": "अङ्गावयवोऽसर्वनामस्थानयजादिस्वादिपरो योऽन् तस्याऽकारस्य लोपः स्यात् ॥",
    "lsk": "अङ्गावयवोऽसर्वनामस्थानयजादिस्वादिपरो योऽन् तस्याकारस्य लोपः। दध्ना। दध्ने। दध्नः। दध्नः। दध्नोः। दध्नोः॥",
    "balamanorama": "<<अल्लोपोऽनः>> - शसादावचि नुमभावात्प्र-अच् अस् इति स्थिते-अचः । अच इत्यन्चुधातोःअनिदिता॑मिति लुप्तनकारस्य षष्ठन्तम् । भस्येत्यधिकृतम् । 'अल्लोपो नः' इत्यतोऽल्लोप इत्यनुवर्तते । तदाह — लुप्तेति ।",
    "tattvabodhini": "<<अल्लोपोऽनः>> - अचः ।अल्लोपोऽनः॑इत्यतोऽल्लोप इत्यनुवर्तते,भस्ये॑ति च । तदाह -भस्याकारस्य लोपः स्यादिति । अत्र नव्याः — यद्यत्राञ्चतेर्भस्येति सामानाधिकरण्येनान्वयः स्वीक्रियते तर्हिप्रतीचः॒॑प्रतीचे॑त्यादि न सिध्येत् । उपसर्गसहितस्यैव भत्वेन केवलस्याऽञ्चतेर्भत्वाऽभावात् ।भस्यावयवस्याञ्चते॑रिति वैयधिकरण्येनान्वये तु प्रत्यगात्मनेत्यादावञ्चतेकारस्य लोपः स्यात् ।अञ्चत्यन्तस्य भस्याकारस्य लोप॑इति व्याख्यानेतुप्राचः॑प्रातीचे॑प्रशब्दाकारस्यापि लोपः स्यात् । तन्त्रावृत्त्यादिनाऽञ्चत्यन्तस्य भस्याञ्चतेरकारस्येति व्याख्यानेऽपि — प्रत्यञ्चमञ्चति प्रत्यङ् । ततः शसादिषुप्रत्यक्वः॒॑प्रत्यक्चे॑त्यादावतिप्रसङ्ग एव । तस्मात्अल्लोपोऽनः॑इत्यत्रेवात्रापिअङ्गावयवोऽसर्वनामस्थानयजादिस्वादिपरो योऽञ्चतिस्तस्याऽकारस्य लोपः स्या॑दिति व्यख्येयम् ।द्युप्रागपागुदक्प्रतीचः॑इति निर्देशश्चेह व्याख्याने लिङ्गमित्याहुः ।",
    "padamanjari": "  अदिति पृथक् पदं लुप्तविभक्तिकम्, तेन आतो धातोः इत्यादौ केवलस्य लोपशब्दस्व सम्बन्धः । राजकीयमिति । गर्तोतरपदाच्छः इत्यधिकारे राज्ञः कचेति च्छः, ककारश्चान्तादेशः । अत्रैकदेशविकृतस्यानन्यत्वात्प्रसङ्गः ॥",
    "kashika": "अनित्येवमन्तस्य भस्य अकारलोपो भवति। राज्ञः पश्य। राज्ञा। राज्ञे। तक्ष्णः पश्य। तक्ष्णा। तक्ष्णे। अनो नकारान्तस्याय लोप इष्यते। इह न भवति, राजकीयम् इति।",
    "kashika_nyaas": "",
    "sae": "If a भसंज्ञक अङ्ग ends in the word 'अन्' then the 'अ' of this 'अन्' is omitted.\n",
    "mahabhashyam": "",
    "pradeep": "",
    "video": ""
}