{
    "i": "64143",
    "an": "डिति$64142##अत्-लोपः$64134",
    "ad": "अङ्गस्य$6$4$1##असिद्धवदत्राभात्$6$4$22##भस्य$6$4$129",
    "ss": "भस्य टेः डिति लोपः ",
    "sa": "भसंज्ञकस्य अङ्गस्य टि-संज्ञकस्य डित्-प्रत्यये परे लोपः भवति । ",
    "sd": "यदि भसंज्ञकात् परः डित्-प्रत्ययः आगच्छति, तर्हि तस्य भसंज्ञकस्य टि-संज्ञकस्य लोपः जायते ।  \n\nयथा, 'अन्य' इत्यस्य सर्वनामशब्दस्य नपुँसकलिङ्गस्य  प्रथमैकवचनस्य रूपसिद्धौ -\nअन्य + सुँ [प्रथमैकवचनस्य सुँ-प्रत्ययः]     \n→ अन्य + अद् [<<स्वमोर्नपुँसकात्>> [[7|1|23]] इत्यनेन सुँ/अम् प्रत्यययोः लुक्-प्राप्ते, अपवादत्वेन <<अतोऽम्>> [[7|1|24]] इत्यनेन तयोः अम्-आदेशे प्राप्ते, अपवादत्वेन <<अद्ड् डतरादिभ्यः पञ्चभ्यः>> [[7|1|25]] इति अद्ड्-आदेशः । डकारस्य इत्संज्ञा, लोपः ।] \n→ अन्य् + अद् [अकारादि-प्रत्यये परे अङ्गस्य <<यचि भम्>> [[1।4।18]] इति भसंज्ञा । <<टेः>> [[6|4|143]] इत्यनेन डित्-प्रत्यये परे भस्य अङ्गस्य अन्तिमस्य टि-संज्ञकस्य लोपः भवति ।]\n→ अन्यद् / अन्यत् [<<वाऽवसाने>> [[8|4|56]] इति विकल्पेन चर्त्वम्]       \n\nअस्य सूत्रस्य विषये काशिका वदति - 'डिति अ-भस्य अपि अनुबन्धकरणसामर्थ्यात् टिलोपो भवति' । इत्युक्ते, यदि कस्मिंश्चित् प्रत्यये डकारः इत्संज्ञकः अस्ति, तस्य किमपि अन्यत् प्रयोजनम् च नास्ति, तर्हि तस्मिन् प्रत्यये परे अङ्गस्य भसंज्ञायाम् न सत्याम् अपि टिलोपः भवति -  डित्वस्य निर्देशसामर्थ्यात् । \n\nयथा,  'कुमुद' शब्दात् <<कुमुदनडवेतसेभ्यो ड्मतुप्‌>>  [[4।2।87]] इत्यनेन ड्मतुप्-प्रत्ययः भवति । अस्मिन् प्रत्यये परे इयम् प्रक्रिया जायते - \n→ 'कुमुद'  + ड्मतुप् [<<कुमुदनडवेतसेभ्यो ड्मतुप्‌>>  [[4।2।87]] इति मतुप्-प्रत्ययः]\n→  'कुमुद' + मत् [डकारस्य <<चुटू>> [[1।3।7]] इति इत्संज्ञा, उकारस्य <<उपदेशेऽजनुनासिक इत्>> [[1।3।2]] इति इत्संज्ञा ।  पकारस्य <<हलन्त्यम्>> [[1।3।3]] इति इत्संज्ञा । द्वयोः <<तस्य लोपः>> [[1।3।9]] इति लोपः । ]\n→ कुमुद् मत् [<<टेः>> [[6।4।143]] इति टिसंज्ञकस्य अकारस्य  लोपः]\n→ कुमुद्वत् [ <<झयः>> [[8।2।10]] इति मकारस्य वकारादेशः]\nअस्याम् प्रक्रियायाम् यद्यपि 'कुमुद्' शब्दस्य भसंज्ञा न भवति, तथापि डित्करणस्य सामर्थ्यात् अत्र <<टेः>> [[6।4।143]] इत्यस्य प्रसक्तिः अस्ति । ",
    "skn": "316",
    "mskn": "263",
    "sskn": "375",
    "lskn": "241",
    "plskn": "0",
    "lpn": "1350",
    "sk": " डिति परे भस्य टेर्लोपः स्यात् । वाऽवसाने ॥ कतरत् । कतरद् । कतरे । कतराणि । भस्येति किम् । पञ्चमः । टेर्लुप्तत्वात् प्रथमयोः <{164}> इति पूर्वसवर्णदीर्घः एङ्ह्रस्वात् <{193}> इति संबुद्धिलोपश्च न च भवति । हे कतरत् । पुनस्तद्वत् । शेषं पुंवत् ॥ कतमत् । अन्यत् । अन्यतरत् । इतरत् । अन्यतमशब्दस्य तु अन्यतममित्येव ॥ ।<!एकतरात्प्रतिषेधो वक्तव्यः !> (वार्तिकम्) ॥ एकतरम् । सोरमादेशे कृते संनिपातपरिभाषया न जरस् । अजरम् । अजरसी । अजरे । परत्वाज्जरसि कृते झलन्तत्वान्नुम् ॥",
    "lsk": "डिति भस्य टेर्लोपः। कतरत्, कतरद्। कतरे। कतराणि। हे कतरत्। शेषं पुंवत्॥ एवं कतमत्। इतरत्। अन्यत्। अन्यतरत्। अन्यतमस्य त्वन्यतममित्येव। (एकतरात्प्रतिषेधो वक्तव्यः)। एकतरम्॥",
    "balamanorama": "",
    "tattvabodhini": "",
    "padamanjari": "  डित्यभस्यापीति । श्रवंणार्थस्तु डकारो न भवति, ड्मतुपि तावद् देशे तन्नाम्नि इति वर्तते, न च डकारवता प्रत्ययेन तन्नामा गम्यते देशः । डेऽपि प्रावृट्शरत्कालदिवां जे इति निर्द्दिष्टत्वान्न (वणार्थो डकारः । मन्दुरज इति । ङ्यापोः संज्ञाच्छन्दसोर्बहुलम् इति ह्रस्वः ॥",
    "kashika": "टिसंज्ञकस्य डिति प्रत्यये परतः लोपो भवति। कुमुद्वान्। नड्वान्। वेतस्वान्। उपसरजः। मन्दुरजः। त्रिंशता क्रीतः त्रिंशकः। डिति अभस्य अपि अनुबन्धकरणसामर्थ्यत् टिलोपो भवति।",
    "kashika_nyaas": "   `कुमुद्वान्` इत्यादि। कमुदनडवेतसेभ्यश्चातुरर्थिको ड्मतुप्?  [[4|2|86]] । `उपसरजः` इति। `सप्तम्यां जनेर्डः`  [[3|2|97]]  एवं `मन्दुरजः` इत्यत्रापि। अत्र हि `ङ्यापोः संज्ञाच्छन्दसोर्बहुलम्`  [[6|3|62]]  इति पूर्वपदस्य ह्यस्वत्वम्। `तिंरशकः` इति। पूर्ववत्? ड्वुन्। ननु च `भस्य`  [[6|4|129]]  इत्यनुवत्र्तते, न च ड्मतुपि डप्रत्यये च धातोर्विहिते पूर्वस्य भसंज्ञा प्राप्नोति, उभयोरनजादित्वात्? अस्वादित्वाच्च यथायोगम्, तत्? कथमत्र लोपो भवति? इत्याह -`डित्यभस्यापि` इत्यादि। यदि टिलोपो न स्यात्, तदा डित्त्वमनर्थकं स्यात्। अथैवं कस्मान्न विज्ञातुम्। एवं तर्हि `प्रावृट्शरत्कालदिवां जे`  [[6|3|15]]  इति कृतटिलोपस्य जनेर्निर्देशो नोपपद्येत? तस्मादत एव निर्देशादवसीयते -भवति धातुप्रत्ययडकारस्येत्संज्ञेति। तस्याञ्चासत्यां यदि टिलोपो न स्यात्, तस्यास्तदा वैयथ्र्यं स्यात्। ड्मतुपोऽपि यदि डकारस्य लोपो न स्यात्, तदन्तेन तन्नामादेशो न गम्येत, तत्र च `देशे तन्नाम्नि`  [[4|2|66]]  इति वत्र्तते। तस्मादवश्यं तत्रापि डकारस्येत्संज्ञया भवितव्यम्, तस्याञ्च तत्सामथ्र्याट्टिलोपेन॥",
    "sae": "The 'टि'component of a भसंज्ञक अङ्ग is removed when followed by a डित् प्रत्यय.",
    "mahabhashyam": " टेः (3141) (अभस्यापि टिलोपसाधकभाष्यम्) अभस्योपसंख्यानं कर्तव्यम् । इहापि यथा स्यात् उपसरजः, मन्दुरज इति । डित्यभस्याप्यनुबन्धकरणसार्मथ्याद्भविष्यति ॥ ",
    "pradeep": "",
    "video": ""
}
