{
    "i": "64013",
    "an": "इन्-हन्-पूष-अर्यम्णाम्$64012##असम्बुद्धौ$64008##दीर्घः$63111##न$64007##उपधायाः$64007",
    "ad": "अङ्गस्य$6$4$1",
    "ss": "इन्-हन्-पूष-अर्यम्णाम् अङ्गस्य असम्बुद्धौ सौ सर्वनामस्थाने च उपधायाः दीर्घः",
    "sa": "इन्नतशब्दाः, हन्-शब्दः, पूषन्-शब्दः, तथा अर्यमन्-शब्दः एतेषां अङ्गस्य प्रथमा-एकवचनस्य सर्वनामस्थानसंज्ञके  सुँ-प्रत्यये परे अपि उपधादीर्घः भवति । ",
    "sd": "हन् (= हन्ति सः), पूषन् (= सूर्यः), अर्यमन् (= सहचरः) एतेषां शब्दानाम्, तथा 'इन्' येषाम् अन्ते अस्ति तादृशानाम् शब्दानाम् <<सर्वनामस्थाने चासम्बुद्धौ>> [[6।4।8]] इत्यनेन सम्बुद्धिं विहाय अन्येषु सर्वेषु सर्वनामस्थानपरेषु अङ्गस्य दीर्घे प्राप्ते <<इन्हन्पूषार्यम्णां शौ>> [[6।4।9]] इत्यनेन केवलं शि-प्रत्यये परे एव उपधादीर्घः नियम्यते । वर्तमानसूत्रेण अयम् उपधादीर्घः पुँल्लिङ्ग-स्त्रीलिङ्ग-शब्दानां विषये  प्रथमा-एकवचनस्य सुँ-प्रत्यये परे अपि भवति ।\n\nयथा - शशिन् + सुँ इत्यत्र प्रक्रिया इयम् अस्ति -\n\nशशिन् + सुँ [प्रथमैकवचनस्य प्रत्ययः]\n--> शशिन्  [<<हल्ङ्याब्भ्यो दीर्घात्‌ सुतिस्यपृक्तं हल्>> [[6।1।68]] इत्यनेन सुँ-प्रत्ययस्य लोपः]\n--> शशीन् [<<प्रत्ययलोपे प्रत्ययलक्षणम्>> [[1।1।62]] इत्यनेन सुँ-प्रत्ययस्य लोपे अपि तस्य लक्षणम् विधीयते । अतः <<सौ च>> [[6।413]] इत्यनेन अङ्गस्य उपधायाः दीर्घः प्रवर्तते ]\n--> शशी [<<नलोपः प्रातिपदिकान्तस्य>>  [[8।2।7]] इत्यनेन नकारलोपः]\n\nतथैव हन्-शब्दस्य प्रथमैकवचनम् 'हा' इति भवति , पूषन्-शब्दस्य 'पूषा' इति भवति, तथा अर्यमन्-शब्दस्य 'अर्यमा' इति भवति । सर्वत्र उपधादीर्घः <<सौ च>> [[6।4।13]] इत्यनेन क्रियते ।\n \nज्ञातव्यम् -    \n           \n1. <ऽपदाङ्गाधिकारे तस्य च तदन्तस्य चऽ> अनया परिभाषया अस्य सूत्रस्य प्रसक्तिः तेषां शब्दानां विषये अपि विद्यते येषाम् अन्ते 'हन्', 'पूषन्' उत 'अर्यमन्' एते शब्दाः वर्तन्ते । यथा, 'वृत्रहन्', 'बहुपूषन्', 'बह्वर्यमन्' आदयः । अतः 'वृत्रहन् + सुँ --> वृत्रहा' इति रूपं सिद्ध्यति ।\n                                         \n2. नपुँसकलिङ्गस्य प्रथमैकवचने अस्य सूत्रस्य प्रसक्तिः नास्ति यतः नपुँसकात् परस्य सुँ-प्रत्ययस्य सर्वनामस्थानसंज्ञा एव न भवति । यथा - दण्डिन् इति नकारान्त-नपुँसकलिङशब्दस्य प्रथमैकवचनम् 'दण्डि' इत्येव जायते ।\n                                  \n3.  सम्बोधनैकवचनस्य सुँ-प्रत्यये परे अस्य सूत्रस्य प्रसक्तिर्नास्ति, केवलं प्रथमैकवचनस्य सुँ-प्रत्यये परे एव अस्य प्रसक्तिः अस्ति । यथा - शशिन् + सुँ = शशिन् - इत्यत्र उपधादीर्घः न भवति ।                  \n",
    "skn": "357",
    "mskn": "305",
    "sskn": "265",
    "lskn": "284",
    "plskn": "0",
    "lpn": "268",
    "sk": " इन्नादीनामुपधाया दीर्घः स्यादसंबुद्धौ सौ परे । वृत्रहा । हे वृत्रहन् । एकाजुत्तरपदे <{307}> इति णत्वम् । वृत्रहणौ । वृत्रहणः । वृत्रहणम् । वृत्रहणौ ॥ ",
    "lsk": "इन्नादीनामुपधाया दीर्घोऽसंबुद्धौ सौ। वृत्रहा। हे वृत्रहन्॥",
    "balamanorama": "<<सौ च>> - सौ च । पूर्वसूत्रमनुवर्तते । तत्र यदनुवृत्तं तच्च । तदाह — इन्नादीनामिति । असम्बुद्धाविति ।सर्वनामस्थाने चे॑त्यतस्तदनुवृत्तेरिति भावः ।इन्हन्पूषे॑त्यस्यायमपवादः । हे वृत्रहन्निति ।असम्बुदधा॑वित्यनुवृत्तेर्न दीर्घः । भिन्नपदत्वादाह — एकाजिति । वृत्रहणावित्यादि । शावेवेति नियमान्न दीर्घः । शसादावचि अल्लोपे कृते- ।",
    "tattvabodhini": "<<सौ च>> - सौ चेति ।शिस्वो॑रिति वक्तव्ये योगविभाग उत्तरार्थः । वृत्रहेति । वृत्रं हतवान् ।ब्राहृभ्रूणे॑ति क्विप् ।",
    "padamanjari": "",
    "kashika": "सावसम्बुद्धौ परतः इन्हन्पूषर्यम्णाम् उपधाया दीर्घो भवति। दण्डी। वृत्रहा। पूषा। अर्यमा। असम्बुद्धौ इति किम्? हे दण्डिन्। हे पूषन्। हे अर्यमन्।",
    "kashika_nyaas": "   पूर्वेण नियमेन सौ दीर्घत्वं न प्राप्नोतीति विध्यर्थोऽयमारम्भः। चकार इन्प्रभृतीनामनुकर्षणार्थः॥",
    "sae": "For the words हन्, पूषन् and अर्यमन्, and for also the words that end in 'इन्', the उपधादीर्घ happens in case of the सुँ-प्रत्यय of प्रथमा-एकवचन.",
    "mahabhashyam": " सौ च (3011) (6512 दोषाक्षेपवार्तिकम् ।। 1 ।।) - हनः क्वावुपधादीर्घत्वप्रसङ्गः - हनः क्वावुपधालक्षणं दीर्घत्वं प्राप्नोति---अनुनासिकस्य क्विझलोः क्ङिति (15) इति, तस्य प्रतिषेधो वक्तव्यः ।। (आक्षेपनिरासभाष्यम्) वृत्रहणौ, वृत्रहण इति---नियमवचनात्सिद्धम् । इन्हन्पूषार्यम्णां शौ सौ च इत्येतस्मान्नियमवचनाद्दीर्घत्वं न भविष्यति ।। (6513 नियमाक्षेपवार्तिकम् ।। 2 ।।) - नियमवचनात्सिद्धमिति चेत्सर्वनामस्थानप्रकरणे नियमवचनादन्यत्रानियमः - नियमवचनात्सिद्धमिति चेत्सर्वनामस्थानप्रकरणे नियमवचनादन्यत्र नियमो न प्राप्नोति । क्वान्यत्र ? ब्रह्महणि, भ्रूणहनि । नियमवचनात्सिद्धमिति चेदिति ।। एवं तर्हि--- (नियमस्वरूपदर्शकं श्लोकवार्तिकम्) दीर्घविधिर्य इहेन्प्रभृतीनां तं विनियम्य सुटीति सुविद्वान् । दीर्घविधिर्य इहेन्प्रभृतीनां तं सर्वनामस्थाने विनियम्य । इन्हन्पूषार्यम्णां सर्वनामस्थाने दीर्घो भवति । किमर्थमिदम् ? नियमार्थम् । इन्हन्पूषार्यम्णां सर्वनामस्थान एव, नान्यत्र ।। (नियमस्वरूपदर्शकं श्लोकवार्तिकम्) शौ नियमं पुनरेव विदध्यात् ततः--शौ । शावेव सर्वनामस्थाने नान्यत्र । ततः---सौ । सावेव सर्वनामस्थाने नान्यत्र ।। (नियमसाधकं श्लोकवार्तिकम्) भ्रूणहनीति तथाऽस्य न दुष्येत् ।। 1 ।। तथाऽस्य भ्रूणहनीति न दोषो भवति ।। (नियमे प्रकारान्तरदर्शकं श्लोकवार्तिकम्) शास्मि निर्वत्य सुटीत्यविशेषे शौ नियमं कुरु वाऽप्यसमीक्ष्य । अथवा निवृत्ते सर्वनामस्थानप्रकरणे अविशेषेण शौ नियमं वक्ष्यामि---इन्हन्पूषार्यम्णां शावेव । ततः---सौ, सावेव ।। (नियमाक्षेपभाष्यम्) इहापि तर्हि नियमान्न प्राप्नोति---इन्द्रो वृत्रहायते ।। (आक्षेपनिरासे श्लोकवार्तिकम्) दीर्घविधेरुपधानियमान्मे हन्तियि दीर्घविधौ च न दोषः ।। 2 ।। उपधालक्षणदीर्घत्वस्य नियमः, नचैतदुपधालक्षणं दीर्घत्वम् ।। (प्रकारान्तरेणाक्षेपनिरासे श्लोकवार्तिकम्) सुट्यपि वा प्रकृतेऽनवकाशः शौ नियमोऽप्रकृतप्रतिषेधे । अथवाऽनुवर्तमाने सर्वनामस्थानप्रकरणेऽनवकाशः शौ नियमोऽप्रकृतस्यापि दीर्घत्वस्य नियामको भविष्यति । कथम् ? (नियमसंपादकं श्लोकवार्तिकम्) यस्य हि शौ नियमः सुटि नैतत्तेन न तत्र भवेद्विनियम्यम् ।। 3 ।। यस्य हि शिसर्वनामस्थानं, न तस्य सुट् । यस्य च सुट्सर्वनामस्थानं, न च तस्य शिः । तत्र सर्वनामस्थानप्रकरणे नियम्यं नास्तीति कृत्वाऽविशेषेण शौ नियमो विज्ञास्यते ।। (संग्रहः) दीर्घविधिर्य इहेन्प्रभृतीनां तं विनियम्य सुटीति सुविद्वान् । शौ नियमं पुनरेव विदध्यात् भ्रूणहनीति तथाऽस्य न दुष्येत् ।। 1 ।। शास्मि निर्वत्य सुटीत्यविशेषे शौ नियमं कुरु वाऽप्यसमीक्ष्य । दीर्घविधेरुपधानियमान्मे हन्तियि दीर्घविधौ च न दोषः ।। 2 ।। सुट्यपि वा प्रकृतेऽनवकाशः शौ नियमोऽप्रकृतप्रतिषेधे । यस्य हि शौ नियमः सुटि नैतत्तेन न तत्र भवेद्विनियम्यम् ।। 3 ।। ",
    "pradeep": "",
    "video": ""
}