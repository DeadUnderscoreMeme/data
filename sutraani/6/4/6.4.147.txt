{
    "i": "64147",
    "an": "ओः$64146##तद्धिते$64144",
    "ad": "अङ्गस्य$6$4$1##असिद्धवदत्राभात्$6$4$22##भस्य$6$4$129",
    "ss": "ओः भस्य अङ्गस्य ढे तद्धिते लोपः अकद्र्वाः",
    "sa": "'कद्रू' शब्दं विहाय अन्येषामुवर्णान्त-भसंज्ञकानाम् ढकारादौ तद्धितप्रत्यये परे लोपः भवति ।",
    "sd": "उवर्णान्तस्य भसंज्ञकस्य तद्धितप्रत्यये परे <<ओर्गुणः>> [[6।4।146]] इत्यनेन गुणः विधीयते । तस्य अपवादरूपेण ढकारादि-प्रत्यये परे भस्य अङ्गस्य अन्तिमवर्णस्य लोपः भवति । परन्तु 'कद्रू' शब्दस्य विषये अयं लोपः न भवति ।      \n\nअत्र एकः विशेषः स्मर्तव्यः -  ढकारे परे अङ्गस्य भसंज्ञा नैव भवति, परन्तु ढकारस्य <<आयनेयीनीयियः फढखच्छघां प्रत्ययादीनाम्‌>> [[7।1।2]] इत्यनेन 'एय्' आदेशः यः विधीयते,  तस्मिन् परे <<यचि भम्>> [[1।4।18]] इत्यनेन अङ्गस्य भसंज्ञा भवति ।\n\nउदाहरणानि एतानि - \n\n1. शीतबाहु + ढञ् [<<चतुष्पाद्भ्यो ढञ्>> [[4।1।135]] इति अपत्यार्थे ढञ्-प्रत्ययः । ञकारस्य इत्संज्ञा, लोपः]   \n→ शीतबाहु + एय [ढ= ढ् + अ । ढ् इत्यस्य <<आयनेयीनीयियः फढखच्छघां प्रत्ययादीनाम्‌>> [[7।1।2]] इति एय्-आदेशः । एय् + अ = एय । एकारादौ प्रत्यये परे  <<यचि भम्>> [[1।4।18]] इति अङ्गस्य भसंज्ञा]    \n→ शैतबाहु एय [<<तद्धितेष्वचामादेः>> [[7।2।117]] इति आदिवृद्धिः]\n→ शैतबाह् + एय [<<ओर्गुणः>> [[6।4।146]] इत्यनेन भस्य अङ्गस्य अन्तिमवर्णस्य गुणे प्राप्ते, अपवादत्वेन <<ढे लोपोऽकद्र्वाः>> [[6।4।147]] इति अङ्गस्य अन्तिमवर्णस्य लोपः]\n→ शैतबाहेय\n\n2. मद्रबाहु + ऊङ् [स्त्रीत्वं द्योतयितुम् मद्रबाहु-शब्दात्  <<बाह्वन्तात्‌ संज्ञायाम्>> [[4।1।67]] इत्यनेन ऊङ्-प्रत्ययः]\n→ मद्रबाहू + ढक् [<<स्त्रीभ्यो ढक्>> [[4।1।120]] इति अपत्यार्थे ढक्-प्रत्ययः । ककारस्य इत्संज्ञा, लोपः]  \n→ मद्रबाहू + एय   [<<आयनेयीनीयियः फढखच्छघां प्रत्ययादीनाम्‌>> [[7।1।2]] इति ढकारस्य एय्-आदेशः । <<यचि भम्>> [[1।4।18]] इति अङ्गस्य भसंज्ञा]    \n→ माद्रबाहू + एय  [<<किति च>> [[7।2।118]] इति आदिवृद्धिः]\n→ माद्रबाहू + एय [<<ओर्गुणः>> [[6।4।146]] इत्यनेन भस्य अङ्गस्य अन्तिमवर्णस्य गुणे प्राप्ते, अपवादत्वेन <<ढे लोपोऽकद्र्वाः>> [[6।4।147]] इति अङ्गस्य अन्तिमवर्णस्य लोपः]\n→ माद्रबाहेय\n\n3. मृकण्डु + ढक् [<<शुभ्रादिभ्यश्च>> [[4।1।123]] इति सूत्रेण शुभ्रादिगणे उपस्थितानां शब्दानां ढक् प्रत्ययः भवति । आकृतिगणोऽयम् । अतः “मृकण्डु” शब्दस्य अस्मिन् गणे न स्थितेऽपि ढक् प्रत्ययः अनेन सूत्रेण विधीयते ।]\n→ मृकण्डु + एय [<<आयनेयीनीयियः फढखछघां प्रत्ययादीनाम्>> [[7।1।2]] इति ढ् वर्णस्य एय् आदेशः । <<यचि भम्>> [[1।4।18]] इति अङ्गस्य भसंज्ञा]\n→ मार्कण्डु + एय [<<किति च>> [[7।2।118]] इति आदिवृद्धिः , <<उरण् रपरः>> [[1।1।51]] इति रपरः आकारः]\n→ मार्कण्ड् + एय [<<ओर्गुणः>> [[6।4।146]] इत्यनेन भस्य अङ्गस्य अन्तिमवर्णस्य गुणे प्राप्ते, अपवादत्वेन <<ढे लोपोऽकद्र्वाः>> [[6।4।147]] इति अङ्गस्य अन्तिमवर्णस्य लोपः]\n→ मार्कण्डेय                          \n\n'कद्रू' इति दीर्घ-ऊकारान्त-स्त्रीलिङ्ग-शब्दस्य विषये अस्य सूत्रस्य प्रसक्तिः नास्ति । यथा -\n\nकद्रू + ढक्  [<<स्त्रीभ्यो ढक्>> [[4।1।120]] इति अपत्यार्थे ढक्-प्रत्ययः । ककारस्य इत्संज्ञा, लोपः]  \n→ कद्रू + एय [<<आयनेयीनीयियः फढखच्छघां प्रत्ययादीनाम्‌>> [[7।1।2]] इति ढकारस्य एय्-आदेशः । <<यचि भम्>> [[1।4।18]] इति अङ्गस्य भसंज्ञा]    \n→ काद्रू + एय  [<<किति च>> [[7।2।118]] इति आदिवृद्धिः]\n→ काद्रो+ एय [<<ओर्गुणः>> [[6।4।146]] इत्यनेन भस्य अङ्गस्य अन्तिमवर्णस्य गुणः]\n→ काद्रवेय [<<एचोऽयवायवावः>> [[6।1।78]] इति अवादेशः]\n   ",
    "skn": "1142",
    "mskn": "0",
    "sskn": "0",
    "lskn": "0",
    "plskn": "0",
    "lpn": "1354",
    "sk": " कद्रूभिन्नस्योवर्णान्तस्य भस्य लोपः स्यात् ढे परे । कामण्डलेयः । कमण्डलुशब्दश्चतुष्पाज्जातिविशेषे ॥",
    "lsk": "",
    "balamanorama": "<<ढे लोपोऽकद्र्वाः>> - ढे लोपोऽकद्र्वाः । भस्येत्यधिकृतम् 'ओर्गुणः' इत्यत ओरिति षष्ठन्तेनानुवृत्तेनविशेष्यते । तदन्तविधिः । तदाह — कद्रूभिन्नस्येति ।अलोऽन्त्यस्ये॑त्यन्त्यलोपः । ओर्गुणापवादः । कामण्डलेय इति । कमण्डलोरपत्यमिति विग्रहः । ढकि #एयादेशे आदिवृद्धावुकारलोपः । ननु कमण्डलुशब्दवाच्यस्य जलपात्रस्याऽचेतनस्य कथमपत्ययोगः, तत्राह — कमण्डलुशब्दश्चतुष्पाज्जातिविशेषे इति । अत एवकमण्डलुपदे आदधीते॑ति बह्वृचब्राआहृणं सङ्गच्छत इति भावः । ",
    "tattvabodhini": "",
    "padamanjari": "  मद्रबाहुशब्दाद् बाह्वन्तात्संज्ञायाम् इत्युङ्, कद्रुशब्दादपि कद्रुकमण्डल्वोश्च्छन्दसि संज्ञायाम् इत्यूड्, ताभ्यामपत्ये स्त्रीभ्यो ढक्, अन्यत्र चतुष्पाद्भ्यो ढञ्, कमण्डलुपद आदधीतेति बह्वृग्ब्राह्मणम् । श्रृगालः - जम्बुः, शिवा - जम्बूः । जम्बुरेव जम्बजम्बुकः ॥",
    "kashika": "ढे परतः उवर्णान्तस्य भस्य अकर्वाः लोपो भवति। कामण्डलेयः। शैतवाहेयः। जांवेयः। माद्रबाहेयः। अकद्र्वाः इति किम्? काद्रवेयो मन्त्रमपश्यत्।",
    "kashika_nyaas": "   `कामण्डलेयः, शैतबाहेयः` इति। `चतुष्पाद्भ्यो ढञ्`  [[4|1|135]]  इति ढञ्। एवं `जाम्बेयः` इत्यत्रापि। `माद्रबाहेयः` इति। मद्रबाहुशब्दात्? `बाह्वन्तात्? संज्ञायाम्`  [[4|1|67]]  इत्यूङ, तदन्तात्? `स्त्रीभ्यो ढक्`  [[4|1|120]] । `काद्रवेयः` इति। `कद्रूकमण्डल्वोश्छन्दसि संज्ञायाम्` (4.1.71,72) इत्यूङ तदन्तात्? पूर्ववङ्ढक्॥",
    "sae": "The last letter of an उवर्णान्त-भसंज्ञक word is removed when followed by a ढकारादि-तद्धितप्रत्यय. But this does not happen for the word 'कद्रू'.\n",
    "mahabhashyam": "",
    "pradeep": "",
    "video": ""
}
