{
    "i": "64105",
    "an": "लुक्$64104##क्ङिति$64098",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "अतः अङ्गात् हेः लुक्",
    "sa": "अदन्तात् अङ्गात् परस्य 'हि' प्रत्ययस्य लुक् भवति । ",
    "sd": "लोट्लकारस्य परस्मैपदस्य  मध्यमपुरुषैकवचनस्य 'सि' प्रत्ययस्य <<सेह्यर्पिच्च>> [[3।4।87]] इत्यनेन 'हि' आदेशः भवति । अयमादेशः यदि अदन्तात् अङ्गात् परः आगच्छति, तर्हि अस्य आदेशस्य लोपः भवति । यथा, पठ्-धातोः लोट्-लकारस्य मध्यमपुरुषैकवचनस्य प्रक्रिया इयम् -\r\n\r\nपठ् + लोट् [<<लोट् च>> [[3।3।162]] इति लोट्]\r\n→ पठ् + सिप् [<<तिप्तस्..>> [[3।4।78]] इति सिप्]\r\n→ पठ् + शप् + सि [<<कर्तरि शप्>> [[3।1।68]] इति शप्]\r\n→ पठ् + अ + हि [<<सेर्ह्यपिच्च>> [[3।4।87]] इत्यनेन सि-इत्यस्य हि-आदेशः]\r\n→ पठ् + अ [<<अतो हेः>> [[6।4।105]] इति अदन्तात् अङ्गात् परस्य हि-इत्यस्य लुक्]\r\n→ पठ\r\n\r\nज्ञातव्यम् -\r\n1.    अस्मिन् सूत्रे 'अतः' इति तपरकरणम् कृतमस्ति, अतः केवलं ह्रस्व-अकारान्त-अङ्गात् एव अस्य सूत्रस्य प्रसक्तिः अस्ति । अतः अदादिगणस्य 'या', 'स्ना', 'दा' आदीनाम् विषये अनेन सू्त्रेण 'हि' इत्यस्य लुक् न भवति । यथा - याहि, स्नाहि, दाहि । \r\n2. <<तुह्योस्तातङाशिष्यन्यतरस्याम्>> [[7।1।35]] अनेन सूत्रेण आशीषि विषये लोट्-लकारस्य हि प्रत्ययस्य विकल्पेन तातङ्-आदेशः भवति । अयमादेशः परत्वात् वर्तमानसूत्रम् बाध्यते, अतः हि-इत्यस्य तातङ्-आदेशः करणीयः अस्ति चेत् वर्तमानसूत्रस्य प्रसक्तिः नास्ति । यथा - भवतात् ।\r\n3. अस्मिन् सूत्रे 'हि' इत्यस्य 'लुक्' उच्यते, लोपः न । अस्य कारणमेतत् - <<प्रत्ययस्य लुक्श्लुलुपः>> [[1|1|61]] इत्यनेन 'लुक्' सर्वदा सम्पूर्ण-प्रत्ययस्यैव भवति, प्रत्ययस्य अवयवस्य न । अत्र 'हि' इत्यस्य सम्पूर्ण-प्रत्ययस्य लोपः इष्यते, अतः अत्र 'लुक्' कार्यमेव करणीयम् । यदि अत्र 'लोपः' इति अभविष्यत्, तर्हि <<आदेः परस्य>> [[1।1।54]] इत्यनेन 'हि' इत्यस्य केवलं हकारस्यैव लोपः अभविष्यत् ।\r\n",
    "skn": "2202",
    "mskn": "445",
    "sskn": "386",
    "lskn": "414",
    "plskn": "313",
    "lpn": "514",
    "sk": " अतः परस्य हेर्लुक्स्यात् । भव । भवतात् । भवतम् । भवत ॥ ",
    "lsk": "अतः परस्य हेर्लुक्। भव। भवतात्। भवतम्। भवत।",
    "balamanorama": "<<अतो हेः>> - अतो हेः । 'अत' इति पञ्चमी । हेरिति षष्ठी ।चिणो लु॑गित्यतो लुगित्यनुवर्तते । तदाह — अतः परस्येति । भवेति । हिविधानं तु स्तुहीत्याद्यर्थमिति भावः । भवतादिति । आशिषि लोटः सिपि तस्यसेह्र्रपिच्चे॑ति हिभावे शपि गुणावादेशयोः 'अतो हे' रिति लुकं परत्वाद्बाधित्वातुह्रो॑रिति पक्षे तातङिति भावः । भवतमिति । थसि शपि गुणेऽवादेशे चभव थस् इति स्थिते॒लोटो लङ्व॑दिति लङ्वत्त्वात्तस्थस्थमिपामितिथसस्तमादेशे रूपम् । एवं भवतेति । थस्य तादेश इति विशेषः । ",
    "tattvabodhini": "<<अतो हेः>> - भवतादिति । लुगपेक्षया परत्वाद्धेस्तातङ्, अन्तरङ्गमेव लुग्बाधते न तु परमिति भावः॥",
    "padamanjari": "  गच्छेति । इषुगमियमां च्छः । घावेति । घावु गातिशुध्योः, पाध्नादिसूत्रेण सर्तेर्धावादेशः ।  लुनीहीति । प्वादीनां ह्रस्वः ई हल्यघोः । ननु चात्रानवर्णान्तत्वादेष न भविष्यति, ईत्वमेव हि परत्वाद्भवति तत्राह - इत्वस्येति । नन्वेवमप्युतरसूत्रे उतः, प्रत्ययात् इति यदुपातमुपाधिद्वयं तस्मादेवात्र प्रत्युदाहरणद्वयेऽपि न भविष्यति । यदि च लुनीहीत्यत्र परत्वादीत्वं भवति, ततोऽसिद्धत्वं नास्ति, विप्रतिषेधविषये तदभावस्योक्तत्वात् । तस्मादत इत्यस्य इहि, अधीहीति प्रत्युदाहरणम्, तपरकरणस्य - याहि, वाहिति ॥",
    "kashika": "अकारान्तादङ्गादुत्तरस्य हेः लुग् भवति। पच। पठ। गच्छ। धाब। अतः इति किम्? युहि। रुहि। तपरकरणं किम्? लुनीहि। पुनीहि। ईत्वस्य असिद्धत्वादकार एव भवति।",
    "kashika_nyaas": "   `गच्छ` इति। गमेर्लोट्, `इषुगमियमां छः`  [[7|3|77]]  इति छत्वम्। `धाव` इति। `धावु गतिशुद्ध्योः` (धातुपाठः-601) अथ वा सर्त्तेः `पाघ्रा`  [[7|3|78]]  इत्यादिना धावादेशः। `युहि, रुहि` इति। अदावित्वाच्छपो लुक्। `लुनोहि, पुनीह` इति। `प्वादीनां ह्यस्वः`  [[7|3|80]]  इति ह्यस्वत्वम्, `ई हल्यधोः`  [[6|4|113]]  इतीत्त्वम्। ननु चेत्त्वे कृते सत्यनकारान्तत्वान्न भविष्यति, ततः किमेतन्निवृत्त्यर्थेन तपरकरणेन? इत्यत आह - `ईत्वसय` इत्यादि। असिद्धत्वान्तु पूर्ववत्॥",
    "sae": "The 'हि' प्रत्यय that follows an अदन्त अङ्ग is removed.",
    "mahabhashyam": "",
    "pradeep": "",
    "video": ""
}
