{
    "i": "64119",
    "an": "सार्वधातुके$64110##क्ङिति$64098",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "घु-असोः हौ एत्, अभ्यासलोपः च",
    "sa": "'हि' प्रत्यये परे  घु-संज्ञकधातूनामङ्गस्य तथा अस्-धातोः एकारादेशः भवति, तथा अभ्यासस्य लोपः भवति ।",
    "sd": "किम् नाम घु?  <<दाधा घ्वदाप्>> [[1|1|20]] इत्यनेन डुदाञ् (दाने), दाण् (दाने), दो (अवखण्डने), देङ् (रक्षणे), डुधाञ् (धारणपोषणयोः), तथा धेट् (पाने) एतेषाम् षण्णाम् 'घु'संज्ञा भवति । एतेषाम् तथा अदादिगणस्य अस्-धातोः लोट्लकारस्य हि-प्रत्यये परे आकारादेशः भवति । तथा च, डुदाञ् (दाने) तथा डुधाञ् (धारणपोषणयोः) एतौ जुहोत्यादिगणस्य धातू स्तः, अतः एतेषां विषये प्राप्तस्य अभ्यासस्य अपि अनेन सूत्रेण लोपः भवति । यथा -\r\n\r\n1. दा-धातोः लोट्-लकारस्य मध्यमपुरुषैकवचनस्य प्रक्रिया -\r\n\r\nदा + लोट् [<<लोट् च>> [[3|3|162]] इति लोट्]\r\n→ दा + सिप् [<<तिप्तस्..>> [[3|4|78]] इति मध्यमपुरुषैकवचनस्य सिप्-प्रत्ययः]\r\n→ दा + शप् + सिप् [<<कर्तरि शप्>> [[3|1|68]] इति शप्]\r\n→ दा + सिप् [<<जुहित्यादिभ्यः श्लुः>> [[2|4|75]] इति श्लुः]\r\n→ दा दा + सिप् [<<श्लौ>> [[6|1|10]] इति द्वित्वम्]\r\n→ द दा + सिप् [<<ह्रस्वः>> [[7|4|59]] इति ह्रस्वः]\r\n→ द दा + हि [<<सेह्यर्पिच्च>> [[3|4|87]] इति सि-इत्यस्य अपित् हि-आदेशः ]\r\n→ देहि [<<घ्वसोरेद्धावभ्यासलोपश्च>> [[6।4।119]] इत्यनेन आकारस्य एकारादेशः, तथा अभ्यासस्य लोपः]\r\n\r\n2. अस्-धातोः  लोट्-लकारस्य मध्यमपुरुषैकवचनस्य प्रक्रिया -\r\n\r\nअस् + लोट्  [<<लोट् च>> [[3।3।162]] इति लोट्]\r\n→ अस् + सिप् [<<तिप्तस्..>> [[3।4।78]] इति मध्यमपुरुषैकवचनस्य सिप्-प्रत्ययः]\r\n→ अस् + शप् + सि [<<कर्तरि शप्>> [[3।1।68]] इति शप्]\r\n→ अस् + सि [<<अदिप्रभृतिभ्यः शपः>> [[2।4।72]] इति शपः लुक्]\r\n→ अस् + हि [<<सेह्यर्पिच्च>> [[3।4।87]] इति सिप्-प्रत्ययस्य अपित् हि-आदेशः । <<सार्वधातुकमपित्>> [[1।2।4]] इति ङित्वद्भावः]     \r\n→ अ ए + हि [<<घ्वसोरेद्धावभ्यासलोपश्च>> [[6।4।119]] इति अस्-धातोः सकारस्य एकारः] \r\n→ ए + हि  [<<श्नसोरल्लोपः>> [[6।4।111]] इति सार्वधातुके ङित्-प्रत्यये परे  अकारलोपः]\r\n→ ए + धि  [<<असिद्धवदत्राभात्>> [[6।4।22]] इत्यस्मिन् अधिकारे  <<घ्वसोरेद्धावभ्यासलोपश्च>> [[6।4।119]] इत्यनेन कृतः सकारलोपः  <<हुझल्भ्यो हेर्धिः>> [[6।4।101]] इत्यनेन न दृश्यते । अतः <<हुझल्भ्यो हेर्धिः>> [[6।4।101]] इत्यस्य कृते 'स् + हि' इत्येव स्थितिः अस्ति । अस्याम् स्थितौ झल्-वर्णात् परस्य हि-इत्यस्य अनेन सूत्रेण धि-आदेशः भवति ।]\r\n→ एधि\r\n",
    "skn": "2471",
    "mskn": "655",
    "sskn": "0",
    "lskn": "575",
    "plskn": "375",
    "lpn": "606",
    "sk": " घोरस्तेश्चैत्वं स्याद्धौ परेऽभ्यासलोपश्च । आभीयत्वेनैत्वास्यासिद्धत्वाद्धेर्धिः । श्नसोरल्लोपः-<{SK2469}>इत्यल्लोपः । एधि । तातङ्पक्षे एत्वं न । परेण तातङा बाधात् । [(परिभाषा - ) सकृद्गताविति न्यायात्] । स्तात् । स्तम् । स्त । असानि । असाव । असाम । अस्तिसिच-<{SK2225}>इतीट् । आसीत् । श्नसो-<{SK2469}> इत्यल्लोपस्याभीयत्वेनासिद्धत्वादाट् । आस्ताम् । आसन् । स्यात् । भूयात् । अभूत् । सिचोऽस्तेश्च विद्यमानत्वेन विशेषणादीण्न ॥",
    "lsk": "घोरस्तेश्च एत्त्वं स्याद्धौ परे अभ्यासलोपश्च। एत्त्वस्यासिद्धत्वाद्धेर्धिः। श्नसोरित्यल्लोपः। तातङ्पक्षे एत्त्वं न, परेण तातङा बाधात्। एधि, स्तात्। स्तम्। स्त। असानि। असाव। असाम। आसीत्। आस्ताम्। आसन्। स्यात्। स्याताम्। स्युः। भूयात्। अभूत्। अभविष्यत्॥ {$ {! 18 इण् !} गतौ $} ॥ एति। इतः॥",
    "balamanorama": "",
    "tattvabodhini": "<<घ्वसोरेद्धावभ्यासलोपश्च>> - घ्वसोरेद्धा । एत्वमलोन्त्यस्य, लोपस्तु शित्त्वात्सर्वस्येति भाष्यादौ स्पष्टम् । देहि । धेहि । असिद्धत्वादाडिति । नन्वेवमाटोऽसिद्धत्वात्श्नसो॑रित्यल्लोपो न भवेदिति तपरकरणं तत्र व्यर्थमिति चेत्, अत्राहुः —  आभाच्छास्त्रस्याऽनित्यताज्ञापनाय तपरकरणम् । तेनदेभतु॑रित्यादि सिद्धमिति । स्यादेतत् —  अत्र केचित् —  अद्ग्रहणस्य निष्फलत्वे तपरकरणस्य ज्ञापनार्थत्वं न सिध्येत् । न चअत उ॑दिति सूत्रस्थतपरकररणमेव ज्ञापनार्थमस्त्विति वाच्यम्, अस्येत्युक्तौ गौरवादद्र्धमात्रालाघवाय तत्र तपरत्वमिति सुवचत्वात् । तस्मादुक्तज्ञापनार्थमद्ग्रहणमावश्यकमित्याहुः ।",
    "padamanjari": "",
    "kashika": "घुसंज्ञाकानामङ्गानामस्तेश्च एकारादेशो भवति हौ परतः अभ्यासलोपश्च। देहि। धेहि। अस्तेः श्नसोरल्लोपः [[6|4|111]]। इत्यकारलोपः, एधि। शिदयम् लोपः, तेन सर्वस्याभ्यासस्य भवति।",
    "kashika_nyaas": "   `अभ्यासलोपश्च` इति धुसंज्ञकार्थमभ्यासलोपग्रहणम्; न त्वस्त्यर्थम्; अस्तेरभ्यासम्भवात्। `देहि चेहि` इति। दाञ्धाञोरेते रूपे। अन्येषान्तु घुसंज्ञकानामुदाहरणं न सम्भवति; विकरणेन हेव्र्यवधानात्। असम्भवाच्च यथायोगम्। तत्र `दो` इत्येतस्य श्यना हिशब्दो व्यवधीयते, दणो धेटस्तु शापा, देङः पुनरात्मनेपदित्वाद हेरसम्भवः। `एधि` इति। सकारस्यैत्त्वे कृते तस्यासिद्धत्वात्? `हुझलभ्यो हेर्धिः  [[6|4|101]]  इति धिभावः। ननु च `अलोऽन्त्यस्य`  [[1|1|51]]  इत्यलामन्त्यस्य लोपेन भवितव्यम्, तत्? कथं सर्वस्याभ्यासस्य लोपो भवति? इत्यत आह -`शिदयम्` इत्यादि। `लोपश्च` इत्यत्र द्वौ शकारौ निर्दिष्टौ। तत्रैको लोपस्य समबन्धी, द्वितीयस्तु विभक्तेः। यश्च लोपस्य सम्बन्धी तस्येत्संज्ञा प्रतिज्ञायत इति शिदयं लोपो भवति। तेन सर्वस्याभ्यासस्थ लोपो भवति। `आ च हौ`  [[6|4|117]]  इत्यतो होग्रहणं मण्डूकप्लुतिन्यायेन शक्यतेऽनुवर्तयुतुम्। तत्रन्यतरस्यांग्रहणेन सम्बद्धमिति तदनुवृत्तौ `अन्यतरस्याम्` इत्येतस्याप्यनुवृत्तिरित्याशङ्का स्यात्, अतस्तन्निवृत्त्यर्थं `हौ` इत्युक्तम्। चकारस्य सन्नियोगर्थत्वाल्लोपो भवत्येत्त्वञ्च॥",
    "sae": "The घु-संज्ञक verb roots and the verb root अस् get an एकार as आदेश when followed by the 'हि' प्रत्यय. Also, अभ्यास, if present, is removed.",
    "mahabhashyam": "",
    "pradeep": "",
    "video": "",
    "lsk_chapter": "13"
}