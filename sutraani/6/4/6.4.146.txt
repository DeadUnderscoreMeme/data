{
    "i": "64146",
    "an": "तद्धिते$64144",
    "ad": "अङ्गस्य$6$4$1##असिद्धवदत्राभात्$6$4$22##भस्य$6$4$129",
    "ss": "ओः भस्य तद्धिते गुणः",
    "sa": "उवर्णान्तस्य भसंज्ञकस्य तद्धितप्रत्यये परे गुणादेशः भवति । ",
    "sd": "अस्मिन् सूत्रे प्रयुक्तः 'ओः' इति शब्दः 'उ' इत्यस्य षष्ठ्यैकवचनमस्ति । अनेन सूत्रेण उवर्णान्त-भसंज्ञकस्य तद्धितप्रत्यये परे गुणादेशः भवति ।  यथा -\r\n\r\n1.  बभ्रु + यञ् [<<मधुबभ्र्वोर्ब्राह्मणकौशिकयोः>> [[4|1|106]] इति यञ्-प्रत्ययः । यकारादौ प्रत्यये परे अङ्गस्य <<यचि भम्>> [[1।4।18]] इति भसंज्ञा]      \r\n→ बाभ्रु + यञ् [<<तद्धितेष्वचामादेः>> [[7|2|117]] इति आदिवृद्धिः ]\r\n→ बाभ्रो + यञ् [<<ओर्गुणः>> [[6|4|146]] इत्यनेन उकारस्य गुणः ओकारः]\r\n→ बाभ्रव् + य [<<वान्तो यि प्रत्यये>> [[6|1|79]] इति ओकारस्य अव्-आदेशः] \r\n→ बाभ्रव्य \r\n\r\n2. उपगु  + अण् [<<तस्यापत्यम्>> [[4।1।92]] इति अण्-प्रत्ययः । अकारादौ प्रत्यये परे अङ्गस्य <<यचि भम्>> [[1।4।18]] इति भसंज्ञा]      \r\n→ औपगु अ [<<तद्धितेष्वचामादेः>> [[7|2|117]] इति आदिवृद्धिः]\r\n→ औपगो अ [<<ओर्गुणः>> [[6|4|146]] इत्यनेन उकारस्य गुणः ओकारः]\r\n→ औपगव [<<एचोऽयवायावः>> [[6।1।78]] इति अव्-आदेशः]\r\n\r\nज्ञातव्यम् - \r\n1. <ऽसंज्ञापूर्वकः विधिः अनित्यःऽ> इति काचन परिभाषा अस्ति । अस्याः परिभाषायाः अर्थः अयम् - यदि कस्मिंश्चित् सूत्रे संज्ञानिर्देशं कृत्वा कश्चन विधिः उक्तः अस्ति, तर्हि केषुचन स्थलेषु तस्य सूत्रस्य अवकाशे प्राप्ते अपि तस्य सूत्रस्य प्रयोगं विना एव रूपाणि सिद्ध्यन्ति । एतादृशाः विधयः, येषामवकाशे प्राप्ते अपि प्रयोगः कुत्रचित् न क्रियते, ते 'अनित्याः' सन्ति इत्युच्यते । वर्तमानसूत्रे 'गुण' संज्ञायाः निर्देशं कृत्वा विधिः उक्तः अस्ति, अतः वर्तमानसूत्रेण उक्तः विधिः अपि अनित्यः अस्ति । 'स्वायम्भुव' शब्दस्य प्रक्रियायाम् एतत् स्पष्टम् भवति -\r\n→ स्वयम्भू + अण् [<<तस्यापत्यम्>> [[4।1।92]] इति अण्-प्रत्ययः । अकारादौ प्रत्यये परे अङ्गस्य <<यचि भम्>> [[1।4।18]] इति भसंज्ञा]\r\n→ स्वायम्भू + अण् [<<तद्धितेष्वचामादेः>> [[7|2|117]] इति आदिवृद्धिः]\r\n→ स्वायम्भुवङ् + अ  [अत्र  <<ओर्गुणः>> [[6|4|146]] इत्यस्य प्रसक्तिः अस्ति ।  तथापि   <ऽसंज्ञापूर्वकः विधिः अनित्यःऽ>  अनया परिभाषया अत्र अयं गुणादेशः न प्रवर्तते । तस्य अभावे <<अचिश्नुधातुभ्रुवाम्...>> [[6।4।77]] इत्यनेन उवङ्-आदेशः विधीयते]\r\n→ स्वायम्भुव\r\n\r\n2. ढकारादि-प्रत्यये परे वर्तमानसूत्रेण गुणे प्राप्ते अपवादत्वेन <<ढे लोपोऽकद्र्वाः>> [[6।4।147]] इत्यनेन अङ्गस्य अन्तिमवर्णस्य लोपः भवति ।\r\n",
    "sk": " उवर्णान्तस्य भस्य गुणः स्यात्तद्धिते । अवादेशः । बाहूबाहवि । ओरोदिति वक्तव्ये गुणोक्तिः [(परिभाषा - ) संज्ञापूर्वको विधिरनित्यः] इति ज्ञापयितुम् । तेन स्वायम्भुवमित्यादि सिद्धम् । सरूपे इति किम् । हलेन मूसलेन ॥ ",
    "lsk": "उवर्णान्तस्य भस्य गुणस्तद्धिते । उपगोरपत्यमौपगवः । आश्वपतः । दैत्यः । औत्सः । स्त्रैणः । पौंस्रः ॥",
    "balamanorama": "",
    "tattvabodhini": "<<ओर्गुणः>> - ओर्गुणः । तद्धिते किम् । पठ्वी । वाय्वोः । गुणोक्तिरिति । यद्यपिओरो॑दिति सूत्रितेऽपिभस्य॒॑तद्धिते॑इत्येवंरूपसंज्ञापूर्वकत्वामस्त्येव, तथापि विधेयसमर्पकं पदं यत्र संज्ञारूपं स एव संज्ञापूर्वको विधिरिति । भावः । यद्यपिओ॑दिति तपरस्तत्कालस्य संज्ञैव, तथापि इह तकार उच्चारणार्थः, तपरत्वे फलाऽभावात् । स॒ओरो॑इत्येव वाऽस्तु ।स्वं रूपं शब्दस्ये ति तु प्रत्याख्यातमिति भावः । स्यादेतत् — तपरस्तत्कालस्य संज्ञा भवतीतिगुरोरनृतः॑इति प्लुतनिषेधस्यापि संज्ञापूर्वकत्वेनाऽनित्यत्वात्क्लृ३प्तशिखेत्यत्र प्लुतसिद्धयेऋलृक् सूत्रे ऋकारात्पृथक् लृकारोपदेशो व्यर्थः । सावण्र्ये सत्यप्युक्तरीत्या लृकारस्य प्लुतसिद्धेरनित्यत्वज्ञापनस्य निष्फलत्वात् । न चैवमपि ऋदिताम्लृदित्कार्यम्लृदितामृदित्कार्यं च वारयितुमनित्य्त्वज्ञापनमावश्यकमिति वाच्यं, राजृभ्राजृग्म्लृशक्लृ इति पृथगनुबन्धकरणसाम्थ्र्यात्,नाग्लोपिशास्वृदिताम्लृदितः परस्मापदेषु॑ इति पृथगनुवादसामर्थ्याच्च तत्कार्याणामसार्ङ्क्यसिद्धेरिति चेदत्राहुः -॒गुरोरनृतः॑इत्यनेन ऋद्भिन्नस्य गुरोः प्लुतविधानात्अनृतः॑इत्यतदनूद्यमानगुरुविशेषणत्वेनानुवादरूपमेव, न तु विधेयसमर्पकसंज्ञारूपं पदमिति ऋस्थानिकप्लुतनिषेधस्याऽनित्यत्वाऽसिद्द्यक्लृ३प्तशिखेत्यत्र प्लुतो न सिध्यति, ततश्च तत्सि तत्सिद्द्यथमुक्तज्ञापनायोभयोपदेश आवश्यक इति । अन्ये तु -ऋकारात्पृथग्लृकार उपदेष्टव्य एव, ऋकारोपदेशेन लृकारस्याऽलाभात् । न चऋलृवर्णयोर्भिथः सावप्र्य॑मिति वचनात्तल्लाभः शङ्क्यः । वार्तिकं दृष्ट्वा सूत्रकृतोऽप्रवृत्तेरित्याहुः ।",
    "padamanjari": "  बाभ्रव्यादौ गोत्रे यञ् । शङ्कव्यादौ प्राक्क्रीतीयः उगवादिभ्यो यत् । औपगवादावपत्येऽण् ।  संज्ञापूर्वको विधिरित्यादि । भाष्येऽनुक्तमपि प्रयोगो बाहुल्यादुक्तम् । तद्धितैत्येव - वोतो गुणवचनात्, पट्वी ॥",
    "kashika": "उवर्णान्तस्य भस्य गुणो भवति तद्धिते परतः। बाभ्रव्यः। माण्डव्यः। शङ्कव्यं दारु। पिचव्यः कार्पासः। कमण्डलव्या मृत्तिका। परशव्यमयः। औपगवः। कापटवः। ओरोतिति वक्तव्ये गुणग्रहणं संज्ञापूर्वको विधिरनित्यो यथा स्यात्, तेन स्वायम्भुवः इति सिद्धं भवति।",
    "kashika_nyaas": "   `बाभ्रष्यः` इति। `मधुबभ्व्रोब्र्राआह्रणकौशिकयोः`  [[4|1|106]]  इति बभ्रुशब्दादपत्यार्थे यञ्। `माण्डव्यः` इति। अत्रापि गर्गादित्वात्। `वान्तो यि प्रत्यये`  [[6|1|76]]  इत्यवादेशः। `शङ्कव्यम्` इत्यदौ `तस्मै हितम्`  [[5|1|5]]  इत्यस्मिन्नर्थे `उगवादिभ्यो यत्`  [[5|1|2]] । `औपगवः, कापटवः` इति। अत्राप्यपत्यार्थेऽण्। तद्धित इत्येव -`वोतो गुणवचनात्`  [[4|1|44]]  इति ङीष्, पट्वी। `ओरोत्` इति वक्तव्ये` इत्यादि। एवमुच्यमाने लघु सूत्रं भवतीति भावः। `स्वायम्भुवः` इति। स्वयं भवतीति क्विप् -स्वयम्भूः, स्वयम्भुव इतमित्यण्। संज्ञापूर्वकस्य विधेरनित्यत्वादत्र गुमो न भवति, तस्मिश्चा सत्युवङेव क्रियते॥",
    "sae": "An उवर्णान्त भसंज्ञक undergoes a गुणादेश when followed by a तद्धितप्रत्यय.",
    "mahabhashyam": "",
    "pradeep": "",
    "video": "",
    "lsk_chapter": "44"
}