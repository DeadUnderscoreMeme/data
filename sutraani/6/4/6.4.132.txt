{
    "i": "64132",
    "an": "सम्प्रसारणम्$64131",
    "ad": "अङ्गस्य$6$4$1##असिद्धवदत्राभात्$6$4$22##भस्य$6$4$129",
    "ss": "वाहः सम्प्रसारणम् ऊठ्",
    "sa": "वाह्-इति भसंज्ञकस्य 'ऊठ्' इति सम्प्रसारणम् भवति । ",
    "sd": "'वाह्',  'वारिवाह्' , 'विश्ववाह्' एतेषु शब्देषु यः वाह्-शब्दः अस्ति, तस्य भसंज्ञा भवति चेत् तस्य वकारस्य सम्प्रसारेण 'ऊठ्' इति आदेशः भवति । यथा -\r\n\r\n1. वाह् + टा [तृतीयैकवचनस्य टा-प्रत्ययः । अङ्गस्य <<यचि भम्>> [[1।4।18]] इति भसंज्ञा ।  ]\r\n→ ऊठ् आ ह्   + आ [भसंज्ञकस्य वाह्-इत्यस्य वकारस्य <<वाह ऊठ्>> [[6।4।132]] इति ऊठ्-आदेशः]\r\n→ ऊ आ ह् + आ [ठकारस्य इत्संज्ञा, लोपः]\r\n→ ऊह् + आ [<<सम्प्रसारणाच्च>> [[6।1।108]] इति पूर्वरूपम्]\r\n→ ऊहा\r\n\r\n2. विश्ववाह् + ङे [चतुर्थ्येकवचनस्य ङे-प्रत्ययः । अङ्गस्य <<यचि भम्>> [[1।4।18]] इति भसंज्ञा ।]\r\n→ विश्व ऊठ् आ ह्   + ङे [भसंज्ञकस्य वाह्-इत्यस्य वकारस्य <<वाह ऊठ्>> [[6।4।132]] इति ऊठ्-आदेशः]\r\n→ विश्व ऊ आ ह् + आ [ठकारस्य इत्संज्ञा, लोपः]\r\n→ विश्व ऊह् + आ [<<सम्प्रसारणाच्च>> [[6।1।108]] इति पूर्वरूपम्]\r\n→ विश्वौहा <<एत्येधत्यूठ्सु>> [[6।1।89]] इति अकार-ऊकारयोः वृद्धि-एकादेशः औकारः]\r\n                          \r\n3. वारिवाह् + ङि [सप्तम्येकवचनस्य ङि-प्रत्ययः ।  अङ्गस्य <<यचि भम्>> [[1।4।18]] इति भसंज्ञा ]\r\n→ वारि ऊठ् आ ह् + ङि [भसंज्ञकस्य वाह्-इत्यस्य वकारस्य <<वाह ऊठ्>> [[6।4।132]] इति ऊठ्-आदेशः]    \r\n→ वारि ऊ आ ह् ङि [ठकारस्य इत्संज्ञा, लोपः]\r\n→ वारि ऊ ह् ङि  [<<सम्प्रसारणाच्च>> [[6।1।108]] इति पूर्वरूपम्]\r\n→ वार्यूहि [<<इको यणचि>> [[6।1।77]] इति यणादेशः]\r\n\r\nज्ञातव्यम् -\r\n\r\n1. अस्मिन् सूत्रे ऊठ् इति एकाल्-आदेशः अस्ति, अतः वस्तुतः <<अलोऽन्त्यस्य>> [[1।1।52]] इत्यनेन सः अन्तिमवर्णस्य भवेत् । परन्तु अस्मिन् सूत्रे 'सम्प्रसारणम्' इत्यपि अनुवर्तते, अतः सम्प्रसारणयोग्यः यः वर्णः तस्यैव अयमादेशः भवति ।\r\n               \r\n2. किम् नाम सम्प्रसारणम्? <<इग्यणः सम्प्रसारणम्>> [[1|1|45]] इत्यनेन सम्प्रसारणसंज्ञा दीयते । यण्-वर्णस्य स्थाने इक्-वर्णस्य विधानम् सम्प्रसारणम् इत्युच्यते ।\r\n\r\n3. 'वाह्' इति शब्दः 'वह्' धातोः ण्वि-प्रत्ययं कृत्वा जायते । यथा, विश्ववाह्-शब्दस्य सिद्धिः इयम् - \r\nविश्वं वह् ण्विँ [<<वहश्च>> [[3|2|64]] इति ण्विप्रत्ययः]\r\n→ विश्वं वाह् व् [<<अतः उपधायाः>> [[7|2|116]] इति णिति परे उपधा-अकारस्य वृद्धिः आकारः]\r\n→ विश्वं वाह्  [<<वेरपृक्तस्य>> [[6|1|67]] इत्यनेन अपृक्तवकारस्य लोपः]\r\n→ विश्व अम् वाह् [<<उपपदमतिङ्>> [[2|2|19]] इति उपपदसमासः]\r\n→ विश्ववाह् [<<सुपो धातुप्रातिपदिकयोः>> [[2|4|71]] इति सुब्लोपः । <<कृत्तद्धितसमासाश्च>> [[1|2|46]] इति प्रातिपदिकसंज्ञा]\r\n",
    "skn": "329",
    "mskn": "278",
    "sskn": "240",
    "lskn": "255",
    "plskn": "0",
    "lpn": "308",
    "sk": " भस्य वाहः संप्रसारणमूठ् स्यात् ॥",
    "lsk": "भस्य वाहः संप्रसारणमूठ्॥",
    "balamanorama": "<<वाह ऊठ्>> - वाह ऊठ् ।भस्ये॑त्यधिकृतम् । 'वसोः संप्रसारण' मित्यतःसंप्रसारण॑मित्यनुवर्तते । तच्च ऊडित्यनेनान्वेति । तदाह-भस्येत्यादिना । ",
    "tattvabodhini": "",
    "padamanjari": "  वाह थैति वहेर्ण्विप्रत्ययान्तस्य ग्रहणम्, ण्विश्च सोपपदाद्विहित इति सामर्थ्यादत्र तदन्तविधिरत्याह - वाह इत्येवमन्तस्येति । सम्प्रसारणं भवतीति । सम्प्रसारतणग्रहणानुवृत्तिं दर्शयति । तेन वकारस्य स्थाने भवति, अन्यथान्त्यस्य स्यात् । उदाहरणेषु च्छन्दसि सहः वहश्चेति ण्विः ।  अथेत्यादि । वाह इत्येतावता प्रकृतं सम्प्रसारणमेव विधेयमिति प्रश्नः । का रुपसिद्धिः इत्याह - सम्प्रसारणे कृत इति । । गुणे चेति । कृत इत्यनुषङ्गः । ण्विप्रत्ययमपेक्ष्य प्रत्ययलक्षणेन गुणः । नन्वेवं शालीन्वहतीत्यादावनकारान्त उपपदे साल्यूह इति न सिध्यति तत्राह - अनकारान्ते चेति । चकारादकारान्त उपसर्गेऽपीति द्रष्टव्यम् । तेन प्रौह इत्यादावेङ् पिररुप्रसङ्ग इति न चोदनीयम् । ज्ञापानर्थमिति । कथमेतज्ज्ञापकम् त्याहि - तस्यां हि सत्यामिति । बहिरङ्गस्य वहिरड्गत्वं वहिर्भूताजादिप्रत्ययापेक्षत्वात्, अन्तर्भूताण्व्यपेक्षत्वाद् गुणोऽन्तरङ्गः ॥",
    "kashika": "वाहः इत्येवमन्तस्य भस्य ऊट्ः इत्येतत् सम्प्रसारणं भवति। प्रष्ठौहः। प्रष्ठौहा। प्रष्ठौहे। दित्यौहः। दित्यौहा। दित्यौहे। एत्येधत्यूठ्सु [[6|1|89]] इति वृद्धिः। अथ किमर्थमूट्ः क्रियते, सम्प्रसारणे एव कृते गुणे च वृद्धिरेचि [[6|1|88]] इति वृद्धौ सत्याम् सिद्धं रूपं भवति प्रष्ठौहः इति, अनकारान्ते चोपपदे वहेर्ण्विर्न दृश्यते? झापनार्थम्। एतज् ज्ञापयति, भवत्येषा परिभाषा असिद्धं बहिरङ्गमन्तरङ्गे इति। तस्यां हि सत्यां बहिरङ्गस्य सम्प्रसारणस्य असिद्धत्वातन्तरङ्गो गुणो न स्यात्।",
    "kashika_nyaas": "   `वाहः` इति। वहिरयं ण्विप्रत्ययान्तः, स चास्मात्सोपपदादेव ण्विर्विहितः। तेन सामर्थ्यात्? तदन्तविधिर्विज्ञायत इत्याह - `वाह इत्येवमन्तस्य` इत्यादि। `ऊडित्येतत्` इति। ठिदयमूकारः। `एत्येधत्यूठ्सु`  [[6|1|86]]  इति विशेषणार्थः। `सम्प्रसारणं भवति` इति। सम्प्रसारणमित्येष विशेषः कुतो लभ्यते। पूर्वसूत्रात्? सम्प्रसारणमित्यस्यानुवृत्तेः। किमर्थं पुनः सम्प्रसारणमनुवार्यते? स्थानिनियमार्थम्। यद्येतन्नानुवत्र्यते, यण एव स्थाने `इग्यणः सम्प्रसारणम्`  [[1|1|44]]  इति भवितव्यम्। `प्रष्ठौहः` इति। प्रष्ठं वहतीति `भजो ण्विः`  [[3|2|62]]  इत्यनुवर्तमाने `वहश्च`  [[3|2|64]]  इति ण्विः। अथ किमर्थमूठ्? क्रियते, न `वाह` इत्येतावदेव सूत्रं कत्र्तव्यमित्यभिप्रायः। `सम्प्रसरण एव कृते` इति। पूर्वसत्रात्? समप्रसारणग्रहणानुवृत्तेः। `गुणे च` इति। कृत इति सम्बन्धः। गुणस्तु `पुगन्तलघूपधस्य च`  [[7|3|86]]  इति लुप्तेऽपि ण्वौ प्रत्यलक्षणेन। ननु च `अङ्गवृत्ते पुनरङ्गवृत्तावविधि निष्ठितस्य` (व्या।प।38) इति सम्प्रसारणे कृते गुणेन न भवितव्यम्? `निष्ठितस्य` इति। `वचनाददोषः। निष्ठा हि शब्दस्य परिसमाप्तिः, सा च तदा भवति यदा शब्दसय प्रयोगार्हता भवति। न च यावद्गुणादिसंस्कारो न क्रियते तावदस्य प्रयोगार्हता भवति। तस्मात्? कृतेऽपि सम्प्रसारणे भवत्येव गुणः, तत्रेतत्? स्यात्। यद्यूड् न क्रियते, तदा शार्लि वहति, दितिं वहति, शाल्युहः, दित्यूह इत्येवमाद्यनकारन्ते शालिदितिशब्द उपपदे वहेर्ण्वि प्रत्यये विहिते सति न सिद्ध्यतीत्यत आह - `अनकारान्ते चोपपदे` इत्यादि। `वहश्च`  [[3|2|64]]  इत्यनेन `छन्दसि सहः`  [[3|2|63]]  इत्यतोऽत्र छन्दोग्रहणानुवृत्तेश्छन्दस्येव ण्विर्विधीयते, दृष्टार्थविधिश्छन्दसि, अकारान्त एव चोपपदे प्रष्ठादौ वहेश्छन्दसि ण्विर्दृश्यते न त्वकारान्ते शाल्यादौ। कथं पुनरनेन बहिरङ्गपरिभाषा ज्ञाप्यते? इत्याह - `तस्यां हि` इत्यादि। बहिरङ्गत्त्वं पुनः सम्प्रसारणस्य बाह्राजादिप्रत्ययनिमित्तां भसंज्ञामाश्रित्य प्रवृत्तात्वात्। गुणस्य त्वन्तरङ्गत्त्वम्; अबाहृप्रत्यये प्रवृत्तत्वात्। किं पुनरस्याः परिभाषायाः ज्ञापनेनप्रयोजनम्? पचावेदम्, यजावेदमित्यत्रः सिद्धत्त्वं बहिरङ्गलक्षणस्य। अतोऽन्तरङ्गलक्षणमेत ऐत्वं न भवति; बहिरङ्गलक्षणत्वाद्गुणस्य। बहिरङ्गत्वन्तु पदद्वयाश्रितत्वात्। ऐत्वस्य त्वन्तरङ्गत्वं विपर्ययात्॥",
    "sae": "भसंज्ञक वाह् is converted to 'ऊठ्' by सम्प्रसारणम्.",
    "mahabhashyam": " वाह ऊठ् (3130) (संप्रसारणाधिकरणम्) (ऊडः स्थाननिर्णयभाष्यम्) ऊडादिः कस्मान्न भवति, आदिष्टिद्भवतीत्यादिः प्राप्नोति ? संप्रसारणमित्यनेन यणः स्थाने क्रियते । यद्येवम् -  (6601 ऊडि्वधानानर्थक्यबोधकवार्तिकम् ॥ 1 ॥) - वाह ऊड्वचनार्थक्यं संप्रसारणेन कृतत्वात् - वाह ऊड्वचनमनर्थकम् । किं कारणम् ? संप्रसारणेन कृतत्वात् । संप्रसारणेनैव सिद्धम् । का रूपसिद्धिः ? प्रष्ठौहः पश्य ॥ (6602 संप्रसारणविधाने सिद्धसाधकवार्तिकम् ॥ 2 ॥) - गुणः प्रत्ययलक्षणत्वात् - प्रत्ययलक्षणेन गुणो भविष्यति ॥ (6603 संप्रसारणे वृद्धिसाधकवार्तिकम् ॥ 3 ॥) - एज्ग्रहणा वृद्धिः - एज्ग्रहणा वृद्धिर्भविष्यति ॥ (अन्तरङ्गपरिभाषाज्ञापकभाष्यम्) एवं तर्हि सिद्धे सति यद्वाह ऊठं शास्ति तज्ज्ञापयत्याचार्यो भवत्येषा परिभाषा - असिद्धं बहिरङ्गलक्षणमन्तरङ्गलक्षण इति । किमेतस्य ज्ञापने प्रयोजनम् ? पचावेदम् । पचामेदम् । असिद्धत्वात् बहिरङ्गलक्षणस्याद्गुणस्यान्तरङ्गलक्षणमैत्वं न भवति - इति ॥ ",
    "pradeep": "",
    "video": "",
    "lsk_chapter": "8"
}