{
    "i": "64031",
    "an": "न$64030##उपधायाः$64024##नलोपः$64023",
    "ad": "अङ्गस्य$6$4$1##असिद्धवदत्राभात्$6$4$22",
    "ss": "स्कन्दि-स्यन्दोः उपधायाः नलोपः क्त्वि न",
    "sa": "क्त्वा-प्रत्यये परे स्कन्द्-धातोः स्यन्द्-धातोः च उपधा-नकारस्य लोपः न भवति । ",
    "sd": "स्कन्दिँर् (गतिशोषणयो) तथा स्यन्दूँ (प्रस्रवणे) एतौ भ्वादिगणस्य धातू । एतयोः उपस्थितस्य नकारस्य कित्/ङित्-प्रत्यये परे <<अनिदितां हलः उपधायाः क्ङिति>> [[6।4।24]] इत्यनेन वस्तुतः लोपः भवति । परन्तु 'क्त्वा'-प्रत्यये परे वर्तमानसूत्रेण अयं लोपः निषिध्यते । यथा - \n\n1. स्कन्द् + क्त्वा [<<समानकर्तृकयोः पूर्वकाले>> [[3।4।21]] इति क्त्वा-प्रत्ययः]\n→ स्कन्द् + त्वा [<<अनिदितां हलः उपधायाः क्ङिति>> [[6।4।24]] इत्यनेन नलोपे प्राप्ते <<क्त्वि स्कन्दिस्यन्दोः>> [[6।4।31]] इति नलोपप्रतिषेधः ]\n→ स्कन्त्त्वा,  स्कन्त्वा [<<खरि च>> [[8।4।55]] इति दकारस्य चर्त्वे तकारः ।   <<झरो झरि सवर्णे>> [[8।4।65]] इति वैकल्पिकः तकारलोपः]\n\n2. स्यन्द्-धातुः  ऊदित् अस्ति, अतः अयम् वेट्-धातुः अस्ति (इत्युक्ते, अस्य विषये वैकल्पिकः इडागमः भवति) । अतः अत्र पक्षद्वयम् भवति -\n(अ) इडागम-अभावपक्षे स्कन्द्-धातुवदेव प्रक्रिया भवति, तथा 'स्यन्त्त्वा / स्यन्त्वा' एते रूपे सिद्ध्यतः ।  \n(आ) इडागमस्य पक्षे <<न क्त्वा सेट्>> [[1।2।18]] इत्यनेन कित्वप्रतिषेधः भवति । इत्युक्ते, इडागमस्य उपस्थितौ क्त्वा-प्रत्यय कित् नास्ति । अतः तत्र <<अनिदितां हलः उपधायाः क्ङिति>> [[6।4।24]] इत्यनेन नलोपः एव न प्रभवति, अतः तस्य नलोपस्य वर्तमानसूत्रेण निषेधः अपि न आवश्यकः । यथा -\nस्यन्द् + क्त्वा\n→ स्यन्द् + इट् + क्त्वा [<<स्वरतिसूतिसूयतिधूञूदितो वा>> [[7।2।44]] इति वैकल्पिकः इडागमः] \n→ स्यन्दित्वा ।\nइत्युक्ते, स्यन्द्-धातोः विषये अस्य सूत्रस्य प्रसक्तिः केवलम् अनिट्-प्रक्रियायाम् एव विद्यते, यतः सेट्-प्रक्रियायाम् नकारः तादृशः अपि दृश्यते एव । ",
    "skn": "3321",
    "mskn": "0",
    "sskn": "0",
    "lskn": "0",
    "plskn": "0",
    "lpn": "889",
    "sk": " एतयोर्नलोपो न स्यात् क्त्वि परे । स्कन्त्वा । ऊदित्त्वादिड्वा । स्यन्त्वा । स्यन्दित्वा ॥",
    "lsk": "",
    "balamanorama": "",
    "tattvabodhini": "<<क्त्वि स्कन्दिस्यन्दोः>> - क्त्वि स्कन्दि । स्कन्दिर्गतिशोषणयोः ।इर इत्संज्ञेट ति वार्तिककादिकारमात्रस्येत्संज्ञा नेतिअनिदिता॑मिति पर्युदासोऽत्र न प्रवर्तत इति स्कन्दिग्रहणम् । स्कन्त्वेति ।एकाच॑ इति नेट् ।",
    "padamanjari": "  न क्त्वा सेडिति कित्वप्रतिषेधादेवेति । तेन सेटः तवाप्रत्ययस्योदाहरणं न प्रदर्शितमिति भावः ॥",
    "kashika": "क्त्वाप्रयये परतः स्कन्द स्यन्द इत्येतयोर् नकारलोपो न भवति। स्कन्त्वा। स्यन्त्वा। स्यन्देरूदित्वात् पक्षे इडागमः। स्यन्दित्वा। तत्र यदा इडागमः तदा न क्त्वा सेट् [[1|2|18]] इति कित्त्वप्रतिषेधादेव नलोपाभावः।",
    "kashika_nyaas": "   `स्कन्त्वा` इति। `स्कन्दिर गतिशोषणयोः` (धा।प।979) `पक्षे इडागमः` इति। `स्वरति`  [[7|2|44]]  इत्यादिना। `कित्त्वप्रतिषेधान्नलोपभावः` इति। `अनिदिताम्`  [[6|4|24]]  इत्यादिना हि क्ङिति नलोपो विधीयते। सेट्क्त्वाप्रत्ययस्य `न क्त्वा सेट्`  [[1|2|18]]  इति कित्त्वप्रतिषेधः कृतः, ततश्चेडागमपक्षे कित्त्वाभावादेव नलोपाभाव इति नासाविमं योगं प्रयोजयति। तेन न सेट्क्त्वापरत्ययस्योदाहरणं प्रदर्शितमित्यभिप्रायः॥",
    "sae": "In presence of the क्त्वा प्रत्यय, the  उपधा-नकार of the verb roots  स्कन्द् and स्यन्द् is not removed. ",
    "mahabhashyam": "",
    "pradeep": "",
    "video": ""
}
