{
    "i": "61067",
    "an": "लोपः$61066",
    "ad": "",
    "ss": "अपृक्तस्य वेः लोपः ",
    "sa": "'वि' इत्यस्य अपृक्त-अवस्थायाम् लोपः जायते । ",
    "sd": "यदि कस्मिंश्चित् प्रत्यये केवलं एकः वर्णः दृश्यते, तर्हि <<अपृक्तः एकाल् प्रत्ययः>> [[1।2।41]] अनेन सूत्रेण तस्य 'अपृक्त' इति संज्ञा भवति । \r\n\r\nअतः अनेन सूत्रेण एतत् उच्यते -  यदि 'वि' इत्यस्य इकारस्य लोपं कृत्वा 'व्' इति एकाल्-प्रत्ययः अवशिष्यते, तर्हि तस्य वकारस्यापि लोपः भवति । यथा -\r\n\r\n1) 'क्विन्' इति कश्चन कृत्-प्रत्ययः । <<स्पृशोऽनुदके क्विन्>> [[3।2।58]] इत्यनेन 'स्पृश्' इत्यस्य क्विन्-प्रत्ययः भवति । अत्र ककार-नकारयोःणाम् इत्संज्ञालोपः भवति, इकारः उच्चारणार्थः अस्ति अतः तस्यापि लोपः जायते । अग्रे 'व्' इत्येव अवशिष्यते । अयम् वकारः 'वि' इत्यस्मात् इकारलोपं कृत्वा निर्मितः अस्ति । अतः वर्तमानसूत्रेण 'व्' इति अवशिष्टस्य एकाल्-प्रत्ययस्य अपि लोपः जायते । \r\n\r\n2) 'क्विप्' इत्यपि अन्यः कृत्-प्रत्ययः । अत्रापि  ककार-पकारयोः इत्संज्ञालोपं कृत्वा, 'वि' इत्यस्य इकारस्य उच्चारणभिन्नप्रयोजनाभावात् लोपं कृत्वा 'व्' इत्येव अवशिष्यते । अयम् वकारः 'वि' इत्यस्मादेव इकारलोपं कृत्वा निर्मितः अस्ति,  अतः वर्तमानसूत्रेण 'व्' इति अवशिष्टस्य एकाल्-प्रत्ययस्य लोपः जायते । \r\n\r\n3) 'ण्वि' इति अन्यः एकः कृत्-प्रत्ययः । <<भजो ण्विः>> [[3।2।62]] इत्यनेन भज्-धातोः 'ण्वि'  प्रत्ययः भवति । अस्मिन् प्रत्यये णकार-इकारयोः लोपः भवति । अग्रे अवशिष्टस्य 'व्' इत्यस्य वर्तमानसूत्रेण लोपः विधीयते । \r\n\r\n4) 'च्वि' इति कश्चन तद्धितप्रत्ययः । <<अभूततद्भावे कृभ्वस्तियोगे सम्पद्यकर्तरि च्विः>> [[5।4।50]] इत्यनेन 'शुक्ल' शब्दात् कृ-धातोः योगे च्वि-प्रत्ययः भवति । 'शुक्ल + च्वि + करोति' इत्यत्र च्वि-प्रत्ययस्य इकारः उच्चारणार्थः अस्ति अतः तस्य लोपः भवति, चकारस्य इत्संज्ञालोपश्च भवति । अतः 'व्' इत्यवशिष्यते । अस्य 'व्' इत्यस्य वर्तमानसूत्रेण लोपः भवति । अग्रे <<अस्य च्वौ>> इति ईत्वे कृते 'शुक्लीकरोति' इति रूपं सिद्ध्यति । ",
    "skn": "375",
    "mskn": "325",
    "sskn": "282",
    "lskn": "302",
    "plskn": "0",
    "lpn": "861",
    "sk": " अपृक्तस्य वेर्लोपः स्यात् । कृत्तद्धित <{SK179}> इति प्रातिपदिकत्वात्स्वादयः ॥",
    "lsk": "अपृक्तस्य वस्य लोपः॥",
    "balamanorama": "<<वेरपृक्तस्य>> - वेरपृक्तस्य । लोपो व्योः॑ इत्यतो 'लोप' इत्यनुवर्तते । उत्सृष्टानुबन्धाः । सरक्वे क्विबादयोवे॑रित्यनेन गृह्रन्ते । इकार उच्चारणार्षथः, अपृक्तग्रहणात्, तदाह — अपृक्तस्य वस्येति । अपृक्तस्येति किम्  । जागृविः । क्विनः कृत्संज्ञायाः प्रयोजनमाह — कृत्तद्धितेति । ",
    "tattvabodhini": "",
    "padamanjari": " क्विबादयो गृह्यन्त इति। ततोऽन्यस्य वेरपृक्तस्याभावात्। घृतस्पृगिति। ठ्क्विन्प्रत्ययस्य कुःऽ अपृक्तग्रहणाद्वकारमात्रस्येदं ग्रहणम्, इकार उच्चारणाथः ॥",
    "kashika": "लोपः इति वर्तते। वेः इति क्विबादयो विशेषाननुबन्धानुत्सृज्य सामान्येन गृह्यन्ते। वेरपृक्तस्य लोपो भवति। ब्रह्मभ्रूणवृत्रेषु क्विप् [[6|2|87]]। ब्रह्महा। म्रूणहा। स्पृशो ऽनुदके क्विन् [[6|2|58]]। घृतस्पृक्। तैलस्पृक्। भजो ण्विः [[3|2|62]]। अर्धभाक्। पादभाक्। तुरीयभाक्। अपृक्तस्य इति किम्? वृदृभ्यां क्विन् दर्विः। कृगृशृसृजागृभ्यः क्वि। जागृविः।",
    "kashika_nyaas": "   `वेः` इत्यादि। क्विबादेरन्यस्य वेरपृक्तसंज्ञकसयाभावात्? क्विबादय एव गृह्रन्ते, कथं पुनर्वेरित्युच्यमाने क्विबादीनां सामान्येन ग्रहणमुपपद्यते, यावता प्रकारादयस्येषां विशेषा अनुबन्धाः सन्ति? इति चोद्यनिरासाये दमुक्तम् -`विशेषाननुबन्धानुत्सृज्य` इति। `ब्राह्रहा, भ्रूणहा` इति। `सौ च`  [[6|4|13]]  इति दीर्घः `घृतस्पृक्` इति। `क्विन्प्रत्ययस्य कुः`  [[8|2|62]]  इति कुत्वम्। `अर्धभाक्`इति। `चोः कुः`  [[8|2|30]]  इति कुत्वम्। दर्विरित्यादौ `उणादयो बहुलम्`  [[3|3|1]]  इति बहुलग्रहणादेव लोपो न भवतीति शक्यते वक्तुम्, अतः प्रपञ्चार्थम्। वैचित्र्यार्थं वाऽपृक्तग्रहणम्॥",
    "sae": "The प्रत्यय 'वि' is removed when it appears अपृक्त.",
    "mahabhashyam": " वेरपृक्तस्य (2504) (उपसंख्यानभाष्यम्) दर्विजागृव्योः प्रतिषेधो वक्तव्यः । दर्विः, जागृविः ॥ किमुच्यते  -  दर्विजागृव्योः प्रतिषेधो वक्तव्य इति यदाऽपृक्तस्येत्युच्यते । भवति वै किंचित्, आचार्याः क्रियमाणमपि चोदयन्ति । तद्वा कर्तव्यम्, दर्विजागृव्योः प्रतिषेधो वा वक्तव्यः ॥ (6082 प्रतिषेधानर्थक्यबोधकवार्तिकम् ॥ 1 ॥) - वेर्लोपे दर्विजागृव्योरप्रतिषेधोऽनुनासिकपरत्वात् - वेर्लोपे दर्विजागृव्योरप्रतिषेधः । अनर्थकः प्रतिषेधः  -  अप्रतिषेधः । लोपः कस्मान्न भवति ? अनुनासिकपरत्वात्, अनुनासिकपरस्य विशब्दस्य ग्रहणम् । न चात्रानुनासिकपरो विशब्दः, शुद्धपरश्चात्र विशब्दः ॥ (वार्तिकाक्षेपभाष्यम्) यद्यनुनासिकपरस्य विशब्दस्य ग्रहणमित्युच्यते, घृतस्पृक्  -  दलस्पृक्  -  अत्र न प्राप्नोति, न ह्येतस्माद्विशब्दादनुनासिकं परं पश्यामः । अनुनासिकपरत्वात् इति नैवं विज्ञायते  -  अनुनासिकः परो यस्मात्सोऽयमनुनासिकपरः, अनुनासिकपरत्वादिति । कथं तर्हि ? अनुनासिकः परोऽस्मिन् सोऽयमनुनासिकपरः, अनुनासिकपरत्वादिति ॥ एवमपि प्रियदर्वि  -  अत्रापि प्राप्नोति । असिद्धोऽत्रानुनासिकः ॥ एवमपि धात्वन्तस्य प्रतिषेधो वक्तव्यः । इवि, दिवि, धिवि ॥ (6083 प्रतिषेधानर्थक्यबोधकवार्तिकम् ॥ 2 ॥) - धात्वन्तस्य चार्थवद्ग्रहणात् - अर्थवतो विशब्दस्य ग्रहणम्, न धात्वन्तोऽर्थवान् ॥ (6084 प्रकारान्तरबोधकवार्तिकम् ॥ 3 ॥) - वस्य वाऽनुनासिकत्वात्सिद्धम् - अथवा वकारस्यैवेदमनुनासिकस्य ग्रहणम् । सन्ति हि यणः सानुनासिका निरनुनासिकाश्च ॥ ",
    "pradeep": "",
    "video": ""
}
