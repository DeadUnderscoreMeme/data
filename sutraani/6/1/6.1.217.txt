{
    "i": "61217",
    "an": "उदात्तः$61159",
    "ad": "",
    "ss": "रिति उपोत्तमम् उदात्तः",
    "sa": "रित्-प्रत्यये परे प्रकृति-प्रत्यय-समुदायस्य उपोत्तमः स्वरः नित्यम् उदात्तः भवति",
    "sd": "यस्मिन् प्रत्यये रेफः इत्संज्ञकः अस्ति, सः प्रत्ययः 'रित्' प्रत्ययः अस्ति इत्युच्यते । एतादृशः रित्-प्रत्ययः यस्य प्रकृति-प्रत्यय-समुदायस्य अन्ते अस्ति, तस्य समुदायस्य उपोत्तमः स्वरः उदात्तसंज्ञकः भवति ।\n\nकिम् नाम उपोत्तमः ? शब्दस्य अन्तिमः स्वरः 'उत्तमः' नाम्ना ज्ञायते । तस्मात् यः स्वरः पूर्वः, सः उपोत्तमः । यथा, 'साधुम्' अस्मिन् शब्दे धकारोत्तरः उकारः उत्तमसंज्ञकः  स्वरः अस्ति, तथा सकारोत्तरः आकारः उपोत्तमः स्वरः अस्ति । रित्-प्रत्यये परे   प्रकृति-प्रत्यय-समुदायस्य  उपोत्तमस्वरस्य अनेन सूत्रेण उदात्तत्वं विधीयते ।  \nयथा -\n1. मृदु + जातीयर् →  मृ॒दु॒जातीय॑ । अत्र 'जातीयर्' अस्य प्रत्ययस्य उपोत्तमः स्वरः अस्ति तकारोत्तरः ईकारः । अस्य स्वरस्य अनेन सूत्रेण उदात्तत्वं विधीयते । \n2. कृ + अनीयर् → क॒र॒णीय॑ । अत्र 'अनीयर्' अस्य प्रत्ययस्य  उपोत्तमः स्वरः अस्ति नकारोत्तरः ईकारः । अस्य स्वरस्य अनेन सूत्रेण उदात्तत्वं विधीयते ।                    \n",
    "skn": "3733",
    "mskn": "2313",
    "sskn": "0",
    "lskn": "0",
    "plskn": "0",
    "lpn": "0",
    "sk": " रित्प्रत्ययान्तस्योपोत्तममुदात्तं स्यात् । यदाहवनीये ॥ ",
    "lsk": "",
    "balamanorama": "",
    "tattvabodhini": "",
    "padamanjari": "",
    "kashika": "रिदन्तस्य उपोत्तमम् उदात्तं भवति। त्रिप्रभृतीनाम् अन्त्यम् उत्तमम् तस्य समीपे यत् तदुपोत्तमम्। करणीयम्। हरणीयम्। पठुजातीयः। मृदुजातीयः। प्रत्ययस्वरापवादो ऽयम्।",
    "kashika_nyaas": "   ",
    "sae": "The second last  स्वर of the प्रकृति-प्रत्यय-समुदाय that ends in a रित् प्रत्यय becomes उदात्त.",
    "mahabhashyam": " उपोत्तमं रिति (2654) (पदकृत्यभाष्यम्) उपोत्तमग्रहणं किमर्थम्, न रिति पूर्वम् इत्येवोच्यते ? तत्रायमप्यर्थः --- मतोः पूर्वमात्संज्ञायां स्त्रियाम् (219) इत्यत्र पूर्वग्रहणं न कर्तव्यं भवति ।। एवं तर्हि --- उपोत्तमग्रहणमुत्तरार्थम् । चङ्यन्यतरस्याम् (218) उपोत्तममित्येव । इह मा भूत् --- मा हि स्म दधत् ।। ",
    "pradeep": "",
    "video": ""
}