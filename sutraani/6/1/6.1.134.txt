{
    "i": "61134",
    "an": "सुलोपः$61132",
    "ad": "संहितायाम्$6$1$72",
    "ss": "लोपे पादपूरणम् चेत् - सः अचि लोपः ",
    "sa": "'सः' इत्यस्य सुँ-प्रत्ययस्य अचि परे अपि लोपं कर्तुं शक्यते, यदि तादृशं लोपं कृत्वा एव पादपूरणम् सम्भवति ।",
    "sd": "आदौ 'पादपूरणम्' इत्युक्ते किम्, तत् पश्यामः । पद्ववाङ्मयम् - यथा काव्यम्, ऋचा, श्लोकः आदयः - प्रायः विशिष्टे छन्दसि लिखितम् अस्ति । प्रत्येकस्य छन्दसः केचन नियमाः सन्ति - यथा अनुष्टुप्-छन्दे - 'चत्वारः पादाः भवेयुः', 'प्रत्येकस्मिन् पादे अष्ट अक्षराणि स्युः', 'षष्ठः वर्णः गुरुवर्णः एव भवेत्'  एतादृशाः भिन्नाः नियमाः सन्ति । एतेषाम् नियमानाम् पूर्तिः 'पादपूरणम्' इति नाम्ना ज्ञायते । \n\nतर्हि अस्य सूत्रस्य अर्थः अयम् - तद्-शब्दस्य प्रथमैकवचनम् 'तद् + सुँ' इत्यस्मात् परः यदि अच्-वर्णः आगच्छति, तर्हि अस्य सुँ-प्रत्ययस्य लोपः वस्तुतः न भवति । परन्तु, यदि काव्यनिर्माणसमये पादपूरणार्थम् एतादृशः लोपः आवश्यकः अस्ति, तर्हि सः भवितुम् अर्हति । यथा, निम्नलिखिते श्लोेके प्रत्येकस्मिन् पादे अष्ट अक्षराणि भवेयुः एतत् मनसि निधाय 'सः + एष' इत्यस्य सुँ-प्रत्ययस्य लोपं कृत्वा <<वृद्धिरेचि>> [[6।1।88]] इत्यनेन वृद्धि-एकादेशं कृत्वा 'सैष' इति रूपम् कृतम् अस्ति - \n                     \nसैष दाशरथी रामः सैष राजा युधिष्टिरः । सैष कर्णो महादानी सैषा भीमो महाबलः ॥\n\nअत्र यदि 'तद् + सुँ + एषः' इत्यत्र अस्य सूत्रस्य प्रयोगः न क्रियते, तर्हि सुँ-प्रत्ययस्य <<ससजुषो रुँः>> [8।2।66]] इत्यनेन रूँत्वे कृते <<भोभगोअघोअपूर्वस्य योऽशि>> [[8|3|17]] इत्यनेन तस्य यकारादेशं कृत्वा <<लोपः शाकल्यस्य>> [[8|3|19]] इत्यनेन वैकल्पिक-यकारलोपे कृते, 'सयिष' तथा 'स एष' एते द्वे रूपे प्राप्येते । परन्तु एताभ्यां पादपूरणम् तु न भवति । अतः पादपूरणार्थम् अस्य सूत्रस्य प्रयोगः कृतः अस्ति ।\n\nवेदेषु अपि अस्य सूत्रस्य प्रसक्तिः अस्ति । यथा - 'सेमामविड्ढि प्रभृतिं य' (ऋग्वेदः 2.24.1) - अत्र 'तद् + सुँ + इमाम्' इत्यत्र सुँ-लोपं कृत्वा 'सेमाम्' इति रुपं क्रियते ।\n\nअस्य सूत्रस्य प्रयोगः पादपूरणार्थमेव करणीयः । सामान्यभाषायाम्, गद्ये वा अस्य सूत्रस्य प्रयोगः न भवति ।\n\nतथा च, पादपूरणार्थम् अस्य सूत्रस्य प्रयोगः 'नित्यम् करणीयः' इति अस्य सूत्रस्य अर्थः न । आवश्यकं चेदेव अस्य प्रयोगः भवति । यथा, सामान्यरूपेण सन्धिं कृत्वा अपि पादपूरणम् कृतमपि दृश्यते । यथा, रघुवंशे कालिदासः वदति - \n\nसोऽहमाजन्मशुद्धानामाफलोदयकर्मणाम्।\nआसमुद्रक्षितीशानामानाकरथवर्त्मनाम् ॥ [1.5]\n\nअत्र 'सः अहम्' इत्यत्र वर्तमानसूत्रेण पादपूरणम् न कृतम् अस्ति, सन्धिं कृत्वैव पादपूरणम् कृतम् अस्ति । अतः वर्तमानसूत्रस्य प्रयोगः पादपूरणे सर्वदा भवति एव, इति न । केवलम् आवश्यकं चेदेव भवति ।",
    "skn": "177",
    "mskn": "132",
    "sskn": "0",
    "lskn": "114",
    "plskn": "0",
    "lpn": "339",
    "sk": " सस् इत्यस्य सोर्लोपः स्यादचि पादश्चेल्लोपे सत्येव पूर्येत । सेमामविड्ढि प्रभृतिं य ईशिषे । इह ऋक्पाद एव गृह्यत इति वामनः । अविशेषाच्छ्लोकपादोऽपीत्यपरे । सैष दाशरथी रामः । लोपे चेदिति किम् । स इत् क्षेति । स एव मुक्त्वा । सत्येवेत्यवधारणं तु स्यश्छन्दसि बहुलम् <{3526}> इति पूर्वसूत्राद्बहुलग्रहणानुवृत्त्या लभ्यते । तेनेह न । सोऽहमाजन्मशुद्धानाम् ॥। इति स्वादिसन्धिप्रकरणम्‌ ।",
    "lsk": "",
    "balamanorama": "<<सोऽचि लोपे चेत् पादपूरणम्>> - सोऽचि । 'स' इति प्रथमैकवचनान्तस्वरूपपरं , ततः षष्टआ लुक् । एवञ्चसस्-शब्दस्येति लभ्यते । 'सुलोप' इत्यनुवर्तते । तदाह-सस् इत्यादिना । ***** इति बालमनोरमायां स्वादिसन्धिः ***** अथ स्वादयः ।अथ श्नुविकरणा धातवो निरूप्यन्ते । षुञ्धातुः षोपदेशः । अनिट् । इत आरभ्य ञित्त्वादुभयपदिनः । सुरासन्धानमिति । सुरोत्पादनमित्यर्थः । ",
    "tattvabodhini": "<<सोऽचि लोपे चेत् पादपूरणम्>> - सोऽचि लोपे ।अचीति विस्पष्टार्थ॑मिति वृत्तौ स्थितम् ।सस्इति तच्छब्दस्य प्रथमैकवचनान्तस्यानुकरणं लुप्तषष्ठीक्रमित्याह — स इत्यस्येति । बहुलग्रहणेति । अतएव लोपं विना पादपूरणेऽपि क्वचिद्भवति-॒सास्मा अरम् इति । अत्र वदन्ति — ये तुसोऽहमाजन्मशुद्धना॑मित्यादिसिध्द्यर्थंपादश्चेल्लोपे सत्येव पूर्येते॑ति सावधारणं व्याचख्युस्तेषांसास्मा अर॑मित्यादौ सलोपानापत्तिः । अत्र हिसः-अस्मै॑ इति च्छेदः । बहुलग्रहणानुवृत्त्या तदुपपादने तुसोऽहमाजन्मे॑त्याद्येव तथोपपाद्यतां, किमवधारणेनेति । * इति तत्त्वबोधिन्यां स्वादिसन्धिप्रकरणम् । *",
    "padamanjari": " स इति निर्देशः पूर्ववत्। केचिदिति। स्वयं तु च्छन्दोऽधिकारादृक्पादस्यैव ग्रहणं मन्यते ॥",
    "kashika": "सः इत्येतस्य अचि परतः सुलोपो भवति, लोपे सति चेत् पादः पूर्यते। सेदु राजा क्षयते चर्षणीनाम्। सौषधीरनुरुध्यसे। लोपे चेत् पादपूरणम् इति किम्? स इव व्याघ्रो भवेत्। अचि इति वस्पष्टार्थम्। पादग्रहणेन अत्र श्लोकपादस्य अपि ग्रहणं केचिदिच्छन्ति, तेन इदं सिद्धं भवति। सैष दाशरथी रामः सैष राजा युधिष्ठिरः। सैष कर्णो महात्यागी सैषा भीमो महाबलः।",
    "kashika_nyaas": "",
    "sae": "The सुँ-प्रत्यय of सः can be removed when followed by an अच्, provided that by doing so, the rules of a पाद of some छन्द can be satisfied in a poetry.",
    "mahabhashyam": "",
    "pradeep": "",
    "video": ""
}
