{
    "i": "61193",
    "an": "प्रत्ययात्$61192##पूर्वम्$61192##पिति$61192##उदात्तः$61159",
    "ad": "",
    "ss": "लिति प्रत्ययात् पूर्वमुदात्तः ",
    "sa": "लित्-प्रत्यये परे प्रत्ययात् पूर्वमुपस्थितः स्वरः उदात्तः भवति । ",
    "sd": "यस्मिन् प्रत्यये लकारः इत्संज्ञकः अस्ति, सः प्रत्ययः 'लित्' प्रत्ययः नाम्ना ज्ञायते । एतादृशः लित्-प्रत्ययः यस्य प्रकृति-प्रत्यय-समुदायस्य अन्ते अस्ति, तस्य समुदायस्य प्रत्ययात् पूर्वः स्वरः अनेन सूत्रेण उदात्तः भवति ।  यथा - \n\n1. भौरिकि + विधल् →  भौ॒रि॒किवि॑ध । अत्र 'विधल्' इति प्रत्ययः अस्ति, अतः अस्मात प्रत्ययात् पूर्वम् विद्यमानः स्वरः (इत्युक्ते, ककारोत्तरः इकारः) अनेन सूत्रेण उदात्तः जायते । \n\n2. पठ् + ण्वुल् → पाठ॑क  । अत्र 'ण्वुल्' इति प्रत्ययः अस्ति । अस्मात् प्रत्ययात् पूर्वम् विद्यमानः स्वरः (इत्युक्ते, पकारोत्तरः आकारः) अनेन सूत्रेण उदात्तः जायते ।                          \n\nज्ञातव्यम् -  अस्मिन् सूत्रे 'अङ्गस्य अन्तिमः स्वरः' इति प्रोक्तम् नास्ति, अपितु 'प्रत्ययात् पूर्वः स्वरः' इति उक्तमस्ति । किम्  अस्य कारणम् ? एकमुदाहरणम् पश्यामः ।  कृ-धातोः सन्-प्रत्ययं कृत्वा अग्रे ण्वुल्-प्रत्ययः क्रियते चेत् 'कृ + सन् + ण्वुल्' अस्याम् स्थितौ अङ्गस्य अन्तिमः स्वरः अस्ति सकारोत्तरः अकारः । परन्तु अस्य अकारस्य उदात्तत्वमनेन सूत्रेण न विधीयते, अपितु प्रकृति-प्रत्यय समुदाये ण्वुल्-प्रत्ययात् पूर्वम् यः स्वरः श्रूयते, तस्य (इत्युक्ते इकारस्य)  उदात्तत्वमनेन सूत्रेण विधीयते । प्रक्रियां पश्यामश्चेत् प्रायः स्पष्टं भवेत् - \nकृ + सन् + ण्वुल्\n→ कृ + स + वु [इत्संज्ञालोपः]\n→ कृ + स + अक [<<युवोरनाकौ>> [[7।2।1]] इति वु-इत्यस्य अक-आदेशः]\n→ कॄ + स + अक [<<अज्झनगमां सनि>> [[6।4।16]] इति दीर्घादेशः]\n→ किर्  + स + अक [<<ऋत इद्धातोः>> [[7।1।100]] इति ॠकारस्य इकारादेशः । <<उरण् रपरः>> [[1।1।51]] इति सः रपरः]\n→ किर् स्  किर् स + अक [<<सन्यङोः>> [[6।1।9]] इति द्वित्वम्]\n→ चिर् स् किर् स + अक [<<कुहोश्चुः>> [[7।4।62]] इति चकारः]\n→ चि किर् स + अक [<<हलादि शेषः>> [[7।4।60]] इति रेफसकारयोः लोपः]\n→ चि किर् स् + अक [<<अतो लोपः>> [[6।4।48]] इत्यनेन आर्धधातुके प्रत्यये परे अङ्गस्य अन्तिम-अकारस्य लोपः]\nइदानीम् प्रत्ययात् पूर्वः स्वरः अस्ति ककारोत्तरः इकारः । अतः अस्य इकारस्य वर्तमानसूत्रेण उदात्तत्वं विधीयते । अग्रे - \n→ चिकीर् सक [<<हलि च>> [[8।2।77]] इति उपधा-इकारस्य दीर्घः]\n→ चिकीर्षक [<<आदेशप्रत्यययोः>> [[8।3।59]] इति षत्वम्]\n\nअङ्गस्य अन्तिमः स्वरः यः, स एव सर्वदा प्रत्ययात् पूर्वः स्वरः नास्ति - एतत् अनेन उदाहरणेन स्पष्टं भवेत् । ",
    "sk": " प्रत्ययात्पूर्वमुदात्तम् । चिकीर्षकः ।",
    "lsk": "",
    "balamanorama": "",
    "tattvabodhini": "",
    "padamanjari": " प्परत्ययात्पूर्वमिति वर्तते, तेन लिदन्ते स्वरप्रसङ्गो न चोदनीयः ॥",
    "kashika": "लिति प्रत्ययात् पूर्वमुदात्तं भवति। चिकीर्षकः। जिहीर्षकः। भौरिकिविधम्। भौलिकिविधम्। ऐषुकारिभक्तम्।",
    "kashika_nyaas": "   `लकारेत्संज्ञके` इति। लकार इत्संज्ञको यस्य स तथोक्तः। `चिकीर्षकः` इति। सन्नन्ताण्ण्वुल्। तत्र `अतो लोपः`  [[6|4|48]]  इत्कारलोपे कृते ण्वुलः पूर्वस्येकारस्योदात्तत्वम्। `भौरिकविधम्` इति `भौरिक्याद्यैषुकार्यादिभ्यो विधल्भक्तलौ`  [[4|2|53]]  इति विधल्प्रत्ययः। भौरिकिर्विषयो देश इति `ऐषुकारिभक्तम्` ऐषुकारिर्विषयो देश इति। पूर्वसूत्रेणैव भक्तल्प्रत्ययः॥",
    "sae": "For the प्रकृति-प्रत्यय-समुदाय that ends in a लित्-प्रत्यय, the स्वर that comes before the प्रत्यय becomes उदात्त. ",
    "mahabhashyam": "",
    "pradeep": "",
    "video": ""
}