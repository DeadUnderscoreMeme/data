{
    "i": "61105",
    "an": "न$61104##आत्$61104##दीर्घः$61101##पूर्वसवर्णः$61102##इचि$61104##अकः$61101##अचि$61077",
    "ad": "संहितायाम्$6$1$72##एकः पूर्वपरयोः$6$1$84",
    "ss": "दीर्घात् इचि जसि च प्रथमयोः पूर्वसवर्णः न । ",
    "sa": "दीर्घस्वरात्  प्रथमा-द्वितीययोः इच्-वर्णे परे तथा प्रथमा-बहुवचनस्य जस्-प्रत्यये परे  'प्रथमयोः पूर्वसवर्णः' इत्यनेन पूर्वसवर्णदीर्घः न भवति ।",
    "sd": "<<प्रथमयोः पूर्वसवर्णः>> [[6|1|102]] इत्यनेन निर्दिष्टस्य पूर्वसवर्णदीर्घस्य अयमपवादः । दीर्घस्वरात् प्रथमाद्वितीया-विभक्त्योः इच्-प्रत्याहारस्य वर्णे परे <<प्रथमयोः पूर्वसवर्णः>> [[6|1|102]] इत्यनेन पूर्वसवर्णदीर्घः न भवति । तथैव, दीर्घस्वरात् जस्-प्रत्यये परे अपि <<प्रथमयोः पूर्वसवर्णः>> [[6|1|102]] इत्यनेन पूर्वसवर्णदीर्घः न भवति ।  यथा -\n\n1) नदी + औ\n→ नद्यौ [<<इको यणचि>> [[6|1|77]] इत्यनेन यणादेशे प्राप्ते ; विप्रतिषेधेन <<प्रथमयोः पूर्वसवर्णः>> [[6|1|102]] इत्यनेन पूर्वसवर्णदीर्घे प्राप्ते ; <<दीर्घात् जसि च>> [[6|1|105]] इत्यनेन पूर्वसवर्णदीर्घस्य निषेधः । अतः <<इको यणचि>> [[6|1|77]] इत्यनेन यणादेशः ]\n\n2) सेनानी + औ\n→ सेनान्यौ [<<इको यणचि>> [[6|1|77]] इत्यनेन यणादेशे प्राप्ते ; विप्रतिषेधेन <<प्रथमयोः पूर्वसवर्णः>> [[6|1|102]] इत्यनेन पूर्वसवर्णदीर्घे प्राप्ते ; <<दीर्घात् जसि च>> [[6|1|105]] इत्यनेन पूर्वसवर्णदीर्घस्य निषेधः । अतः <<इको यणचि>> [[6|1|77]] इत्यनेन यणादेशः ]\n\n3) वधू + जस्\n→ वध्वः\n→ नद्यौ [<<इको यणचि>> [[6|1|77]] इत्यनेन यणादेशे प्राप्ते ; विप्रतिषेधेन <<प्रथमयोः पूर्वसवर्णः>> [[6|1|102]] इत्यनेन पूर्वसवर्णदीर्घे प्राप्ते ; <<दीर्घात् जसि च>> [[6|1|105]] इत्यनेन पूर्वसवर्णदीर्घस्य निषेधः । अतः <<इको यणचि>> [[6|1|77]] इत्यनेन यणादेशः ]\n\n4) माला  + जस्\n→ मालास् [<<अकः सवर्णे दीर्घः>> [[6।1।101]] इत्यनेन सवर्णदीर्घे प्राप्ते ;   विप्रतिषेधेन <<प्रथमयोः पूर्वसवर्णः>> [[6|1|102]] इत्यनेन पूर्वसवर्णदीर्घे प्राप्ते ; <<दीर्घात् जसि च>> [[6|1|105]] इत्यनेन पूर्वसवर्णदीर्घस्य निषेधः । अतः  <<अकः सवर्णे दीर्घः>> [[6।1।101]] इत्यनेन सवर्णदीर्घः]\n→ मालारुँ [<<ससजुषोः रुँः>> [[8|2|66]] इति रुँत्वम्]\n→ मालाः [<<खरवसानयोर्विसर्जनीयः>> [[8।3।15]]  इति विसर्गः]\n \n5) हाहा + जस् \n→ हाहास्  [<<अकः सवर्णे दीर्घः>> [[6।1।101]] इत्यनेन सवर्णदीर्घे प्राप्ते ;   विप्रतिषेधेन <<प्रथमयोः पूर्वसवर्णः>> [[6|1|102]] इत्यनेन पूर्वसवर्णदीर्घे प्राप्ते ; <<दीर्घात् जसि च>> [[6|1|105]] इत्यनेन पूर्वसवर्णदीर्घस्य निषेधः । अतः  <<अकः सवर्णे दीर्घः>> [[6।1।101]] इत्यनेन सवर्णदीर्घः]\n→ हाहारुँ [<<ससजुषोः रुँः>> [[8|2|66]] इति रुँत्वम्]\n→ हाहाः [<<खरवसानयोर्विसर्जनीयः>> [[8।3।15]]  इति विसर्गः]\n\nज्ञातव्यम् - आकारान्तस्त्रीलिङ्गशब्दात्  आकारान्तपुँल्लिङ्गशब्दात् च   इच्-प्रत्यये परे <<नादिचि>> [[6।1।104]] इत्यनेनैव पूर्वसवर्णदीर्घनिषेधः भवति, अतः तत्र वर्तमानसूत्रस्य प्रयोगः न करणीयः ।  यथा - 'माला + औ' इत्यत्र तथा 'हाहा + औ' इत्यत्रापि <<नादिचि>> [[6।1।104]] इत्यनेनैव पूर्वसवर्णदीर्घनिषेधः भवति ।\n                      ",
    "sk": " दीर्घाज्जसि इचि च परे प्रथमयोः पूर्वसवर्णदीर्घो न स्यात् । वृद्धिः । विश्वपौ । सवर्णदीर्घः । विश्वपाः । यद्यपीह औङि नादिची <{SK165}>त्येव सिद्धं जसि तु सत्यपि पूर्वसवर्णदीर्घे क्षतिर्नास्ति तथापि गौर्यौ गौर्य इत्याद्यर्थं सूत्रमिहापि न्याय्यत्वादुपन्यस्यम् ॥ ",
    "lsk": "दीर्घाज्जसि इचि च परे पूर्वसवर्णदीर्घो न स्यात् । विश्वपौ । विश्वपाः । हे विश्वपाः । विश्वपाम् । विश्वपौ ॥",
    "balamanorama": "<<दीर्घाज्जसि च>> - दीर्घाज्जसि च । 'प्रथमयोः' इत्यतः 'पूर्वसवर्ण' इतिनादिची॑त्यतोने॑तिइची॑ति चानुवर्तते । तदाह दीर्घादित्यादिना । नन्विदं सूत्रं व्यर्थं,नादिची॑त्येव सिद्धेरिति शङ्कते-यद्यपीहेति । ननु जसि विआपा-असिति स्थिते पूर्वसवर्णदीर्घनिषेधार्थमिदं सूत्रमावश्यकं, तत्रनादिची॑त्यस्याऽप्रवृत्तेरित्यत आह-जसि त्विति । माऽस्तु पूर्वसवर्णदीर्घनिषेधः । पूर्वसवर्णदीर्घे सत्यपि जसि 'विआपाः' इति सिध्यति । तन्निषेधे सत्यपि 'अकः सवर्णे दीर्घः' इति कृते ।ञपि 'विआपाः' इत्येवं रूपं सिध्यति । अतः किं तन्निषेधेनेत्यर्थः । परिहरति — तथापीति । इत्यादीति । आदिना लक्ष्म्यावित्यादिसङ्ग्रहः । तत्रनादिची॑त्यस्याऽप्रसक्त्या तन्निषेध आवश्यक इति भावः । ननु दीर्घाज्जसि चे॑ति सूत्रं यदि 'गोर्यौ' इत्याद्यर्थमेव, तर्हि ईदन्ताधिकारे गौरीशब्दनिरूपणावसर एव तदुपन्यासो युक्तं इत्यत आह-इहापीति । विआपावित्यत्रनादिची॑त्यस्यदीर्घाज्जसि चे॑त्यस्य च प्राप्तौ परत्वेनदीर्घाज्जसि चे॑त्यस्यैवोपन्यासौचित्यादित्यर्थः ।अमि पूर्वः॑ । विआपाम् । ",
    "tattvabodhini": "<<दीर्घाज्जसि च>> - दीर्घाज्जसि च । चकारादिचीत्यनुकृष्यते, नेति चानुवर्तते, तदाह-दीर्घाज्जसि इचि चेति । सूत्रे चकाराऽभावे ह्यस्वाऽकारादिचि दीर्घाकारात्तु जसीति व्यवस्था संभाव्येतेति भावः । इत्याद्यर्थमिति । ननुयू स्त्र्याख्यौ॑ल्वादिभ्यः॑ इति निर्देशादिक्प्रत्याहाराऽच्प्रत्याहारयोरेव निरूढलक्षणेति व्याख्यायतां, तथाच दीर्घस्याऽच्त्वाऽभावाद्गौर्यावित्यादौ पूर्वसवर्णदीर्घो न प्राप्नोतीति किमनेन निषेधसूत्रेणेति चेन्मैवम्, अस्मादेव निषेधाज्ज्ञापकादिगज्भिन्नेष्वपि प्रत्याहरेषु लक्षणा स्वीक्रियते । अन्यथागौरी॑रित्यादौ शसि परतः पूर्वसवर्णदीर्घो न स्यात् । किंचउपार्छती॑त्यादौउरण्रपरः,॑नैषादकर्षुकः॑ इत्यादौइसुसु॑गिति ठस्य कादेशः,अमीषा॑मित्यादौ इणः परस्य सस्य च षत्वं न सिध्यतीति दिक् ।प्रथमयोः — ॑ इति सूत्रानन्तरंदीर्घाच्छसी॑त्येव सुवचम् । दीर्घाच्छस्येव पूर्वसवर्णदीर्घ इति तस्यार्थः । एवं च चकारो न कर्तव्यो, नेति च नानुवर्तनीयमिति महल्लाघवमित्येके ।शसि दीर्घादेवे॑ति विपरीतनियमवारणायनृन्पे॑,कानाम्रेडिते॑ इति निर्देशाश्रयणे प्रतिपत्तिगौरवं स्यादिति यतान्यास एव श्रेय इत्यन्ये ।",
    "padamanjari": "",
    "kashika": "दीर्घात् जसि इचि च परतः पूर्वसवर्णदीर्घः न भवति। कुमार्यौ। कुमार्यः। ब्रह्मबन्ध्वौ। ब्रह्मबन्ध्वः।",
    "kashika_nyaas": "   `आत्` इति नानुवर्तते, तेनाऽयं दीर्घामात्रात्? पूर्वसवर्णस्य प्रतिषेधः। अथ खट्वा इत्यत्र कथं <<प्रथमयोः पूर्वसवर्णः>> [[6|1|102]]  इति दीर्घत्वम्? दीर्घादिति वचनं स्पष्टार्थम्। ननु चासति तस्मिन्? वृक्षा इत्यत्रापि स्यात्? नैतदस्ति; यदि ह्रत्रापि स्यात्, तदा पूर्वसत्रे `इचि` इत्येतदपार्थकं स्यात्। इह तर्हि स्यात् -अग्नये इति? इष्टत्वाददोषः। अत्र हि परत्वात्? `जसि च`  [[7|3|109]]  इति गुण एव भवति। उत्तरार्थ तर्हि स्यात् -<<वा छन्दसि>> [[6|1|106]]  इति दीर्घाद्यथा स्यात्? नैतदस्ति; वाग्रहणस्य तत्र व्यवस्थितविभाषाविज्ञानात् -दीर्घादेव भविष्यति न ह्यस्वात्। `जसि च`  [[7|3|109]]  इत्येतदपि स्पष्टार्थमेव। ननु चासति `जसि च` इत्येतस्मिन्? युवतीः पश्य, पद्धतीः पश्येत्यादौ शस्यपि प्रतिषेधः स्यात्? ज्ञापकान्न भविष्यति, यदयं <<तस्माच्छसो नः पुंसि>> [[6|1|103]]  इति पुंग्रहणं करोति, तज्ज्ञापयति -शसि प्रतिषेधो न भवतीति। तद्धि नपुंसके पूर्वसवर्णदीर्घत्वासम्भवात्? स्त्रीनिवृत्त्यर्थमेव क्रियते। यदि च स्तिरियामप्ययं युवतीः पश्येत्यादौ प्रतिषेधः स्यात्, तदा पूर्वसवर्णदीर्घत्वाभावान्नत्वस्य प्रतिप्तिरेव नास्तीति किं पुंग्रहणेन? उत्तरार्थं तर्हि जस्ग्रहणम्? नैतदस्ति; वाग्रहणस्य तत्र व्यवस्थितविभाषात्वविज्ञानादेव जसोऽन्यत्र न भविष्यति॥",
    "sae": "When दीर्घस्वर is followed by a प्रत्यय of प्रथमा or द्वितीया विभक्ति that begins with a letter of इच्-प्रत्याहार, then the पूर्वसवर्णदीर्घ mandated by 'प्रथमयोः पूर्वसवर्णः' does not happen. Also, when a दीर्घस्वर is followed by the जस्-प्रत्यय, then the पूर्वसवर्णदीर्घ mandated by 'प्रथमयोः पूर्वसवर्णः' does not happen.",
    "mahabhashyam": "",
    "pradeep": "",
    "video": ""
}