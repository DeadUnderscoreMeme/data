{
    "i": "61106",
    "an": "दीर्घः$61101##पूर्वसवर्णः$61102##इचि$61104##दीर्घात्$61105##जसि$61105##च$61105##अकः$61101##अचि$61077",
    "ad": "संहितायाम्$6$1$72##एकः पूर्वपरयोः$6$1$84",
    "ss": "छन्दसि - दीर्घात् जसि इचि प्रथमयोः पूर्वसवर्णदीर्घः वा ",
    "sa": "वेदानाम् विषये - दीर्घवर्णात् जस्-प्रत्यये परे, प्रथमाद्वितीययोः इच्-वर्णे परे पूर्वसवर्णदीर्घः भवति, न वा भवति । ",
    "sd": "<<प्रथमयोः पूर्वसवर्णः>> [[6|1|102]] इत्यनेन निर्दिष्टस्य पूर्वसवर्णदीर्घस्य <<दीर्घात् जसि च>> [[6।1।105]] अयमपवादः वेदेषु विकल्पेन दृश्यते । इत्युक्ते, दीर्घवर्णात् जस्-प्रत्यये परे / प्रथमा-द्वितीययोः इच्-वर्णे वा परे   <<दीर्घात् जसि च>> [[6।1।105]]  इत्यनेन निषेधः कृतः अपि दृश्यते, तथा <<प्रथमयोः पूर्वसवर्णः>> [[6|1|102]]  पूर्वसवर्णदीर्घः कृतः अपि दृश्यते । \r\n\r\nयथा -   'मानुषीः ईळते विशः' (ऋग्वेदः 5.8.3) - अत्र 'मानुषी' शब्दस्य प्रथमाबहुवचनम् 'मानुषीः' इत्यत्र <<दीर्घात् जसि च>> [[6।1।105]] इत्यनेन निर्दिष्टं पूर्वसवर्णदीर्घस्य निषेधं न कृत्वा <<प्रथमयोः पूर्वसवर्णः>> [[6|1|102]] इत्यनेन पूर्वसवर्णदीर्घं कृत्वा रूपं कृतमस्ति ।\r\n\r\nज्ञातव्यम् -  <<अमि पूर्वः>> [[6।1।107]] तथा <<समप्रसारणाच्च>> [[6।1।108]] एतयोः सूत्रयोः अपि <<वा छन्दसि>> [[6।1।106]] इत्यस्य अनुवृत्तिं कृत्वा  'एतयोः सूत्रयोः विषये अपि वेदेषु विकल्पः दृश्यते' इति अर्थः क्रियते । यथा -\r\n\r\n1) 'सूर्म्यम् सुषिरामिव' (ऋग्वेदः 8.69.12) - अत्र 'सूर्मि' शब्दस्य प्रथमाद्विवनस्य अम्-प्रत्यये परे <<अमि पूर्वः>> [[6।1।107]]  इत्यनेन पूर्वरूपम् न भवति, अपितु <<इको यणचि>> [[6।1।77]] इति यणादेशः क्रियते ।\r\n2) यज्-धातोः कर्मणि-शानच्-रूपस्य प्रक्रियायाम्  -\r\nयज् + लट् [<<वर्त्तमाने लट्>>  [[3।2।123]] इति लट्]\r\n→ यज् + यक् +  शानच् [<<लटः शतृशानचावप्रथमासमानाधिकरणे>> [[3।2।124]] इति शानच्-प्रत्ययः । <<सार्वधातुके यक्>> [[3।1।67]] इति यक्]\r\n→ यज् + य +  मुक्  + आन [<<आने मुक्>> [[7।2।82]] इति अङ्गस्य मुक्-आगमः]\r\n→ इ अज् + य + म् + आन [<<वचिस्वपियजादीनां किति>> [[6।1।15]] इति यकारस्य  सम्प्रसारणम्  इकारः]\r\n→  यज् + य + म् + आन [<<सम्प्रसारणाच्च>> [[6।1।108]] इत्यनेन पूर्वरूपे प्राप्ते, वेदेषु <<वा छन्दसि>> [[6।1।106]] इति विकल्पः । अतः इकार-अकारयोः <<इको यणचि>> [[6।1।77]] इत्यनेन यणादेशं कृत्वा पुनः 'य' इति सिद्ध्यति ।\r\n→ यज्यमानः ।\r\nएतादृशम् रूपमपि वेदेषु दृश्यते ।    \r\n                            ",
    "skn": "3515",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " दीर्घाज्जसि इचि च पूर्वसवर्णदीर्घो वा स्यात् । वाराही । वाराह्यौ । मानुषीरीळते विशः (मानु॑षीरीळते॒ विशः॑) । उत्तरसूत्रद्वयेऽपीदं वाक्यभेदेन संबध्यते । तेनामि पूर्वत्वं वा स्यात् । शमीं च शम्यं च । सूर्मं सुषिरामिव (सू॒र्मं॑ सुषि॒रामि॑व) । संप्रसारणाच्च <{SK330}> इति पूर्वरूपमपि वा । इज्यमानः । यज्यमानः ॥",
    "lsk": "",
    "balamanorama": "",
    "tattvabodhini": "",
    "padamanjari": " मारुतीरिति। मरुतो देवता आसामिति ठ्सास्य देवताऽ इत्यण्, ङीप्, जसि पूर्वसवर्णदीर्घत्वम्। वाराहीति। वराहस्य विकार इति ठवयवे च प्राण्योषधिवृक्षेभ्यःऽ इति ठ्प्राणिरजतादिभ्योऽञ्ऽ, ङीप्, द्विवंचने पूर्वसवर्णदीर्घः। उपानहौ विशेष्ये ॥",
    "kashika": "दीर्घात् छन्दसि विषये जसि च इचि च परतो वा पूर्वसवर्नदीर्घो न भवति। मारुतीश्चतस्रः पिण्डीः। मारुत्यश्चतस्रः पिण्ड्यः। वाराही। उपानही। वाराह्रौ। उपानह्यौ।",
    "kashika_nyaas": "   `मारुतीः` इति। मरुद्देवता आसामिति `सास्य देवता`  [[4|2|24]]  इत्यण्? `टिड्ढाणञ्`  [[4|1|15]]  इति ङीप्; सवर्णदीर्घत्वम्। `वाराहीः` [वाराही - काशिका पदमंजरी च] इति। वराहस्य विकार ति `अवयवे च प्राण्योषधिवृक्षेभ्यः`  [[4|3|133]]  इत्यण्, पूर्ववन्ङीप्। `उपानही` इति। `षिद्गौरादिभ्यश्च`  [[4|1|41]]  इति ङीष्॥",
    "sae": "In the context of वेदाः - When दीर्घस्वर is followed by a प्रत्यय of प्रथमा or द्वितीया विभक्ति that begins with a letter of इच्-प्रत्याहार, then the पूर्वसवर्णदीर्घ mandated by 'प्रथमयोः पूर्वसवर्णः' might or might not happen. Also, when a दीर्घस्वर is followed by the जस्-प्रत्यय, then the पूर्वसवर्णदीर्घ mandated by 'प्रथमयोः पूर्वसवर्णः' might or might not happen.",
    "mahabhashyam": "",
    "pradeep": "",
    "video": ""
}
