{
    "i": "61122",
    "an": "अचि$61077##प्रकृत्या$61115",
    "ad": "संहितायाम्$6$1$72",
    "ss": "पदान्तात् गोः एङः अति सर्वत्र प्रकृत्या विभाषा ",
    "sa": "पदसंज्ञकस्य गो-शब्दस्य अन्ते विद्यमानात् एकारात्/ओकारात् ह्रस्व अकारे परे लोके वेदे च विकल्पेन प्रकृतिभावः भवति । ",
    "sd": "प्रकृतिभावः इत्युक्ते सन्धेः अभावः । लौकिकसंस्कृते वैदिकसंस्कृते च पदसंज्ञकस्य गो-शब्दस्य अन्ते विद्यमानात्  एकारात् /  ओकारात् ह्रस्व-अकारे परे संहितायाम् सत्यामपि विकल्पेन सन्धिः न भवति । विकल्पाभावे तु <<एङः पदान्तादति>> [[6।1।109]] इत्यनेन पूर्वरूप-एकादेशः भवति ।     \r\n\r\nयथा = गो + अग्रम् = गो अग्रम् , गोऽग्रम् । \r\n\r\nज्ञातव्यम् -\r\n\r\n1. गो-शब्दस्य पदान्ते विद्यमानस्य एङ्-वर्णस्य एव प्रकृतिभावः अत्र उच्यते , अपदान्ते विद्यमानस्य न । यथा, गो-शब्दस्य पञ्चम्येकवचनस्य प्रक्रियायाम् 'गो + अस्' इति स्थिते अत्र अस्य सूत्रस्य प्रसक्तिः नास्ति, यतः अत्र 'गो' इति पदम् नास्ति । अतः अत्र <<ङसिङसोश्च>> [[6।1।110]] इत्यनेन पूर्वरूप-एकादेशे कृते गोः इति रूपं सिद्ध्यति ।               \r\n\r\n2. गो-शब्दस्य केवलं एङन्त-पदस्य एव अनेन सूत्रेण प्रकृतिभावः विधीयते । यथा - 'चित्रगु + अग्रम्' इत्यत्र संहितायां सत्याम् यणादेशः नित्यं भवति, विकल्पेन न । अतः 'चित्रग्वग्रम्' इत्येव पदं सिद्ध्यति ।\r\n",
    "sk": " लोके वेदे चैङन्तस्य गोरति वा प्रकृतिभावः स्यात्पदान्ते । गो अग्रम् । गोऽग्रम् । एङन्तस्य किम् । चित्रग्वग्रम् । पदान्ते किम् । गोः ॥",
    "lsk": "लोके वेदे चैङन्तस्य गोरति वा प्रकृतिभावः पदान्ते। गोअग्रम्, गोऽग्रम्। एङन्तस्य किम्? चित्रग्वग्रम्। पदान्ते किम्? गोः॥",
    "balamanorama": "<<सर्वत्र विभाषा गोः>> - सर्वत्र विभाषा । पदान्तादित्यनुवर्तते ।प्रकृत्यान्तः पाद॑मित्यतःप्रकृत्ये॑त्यनुवर्तते । प्रकृत्या=स्वभावेन निर्विकारस्वरूपेणाऽवतिष्ठते इत्यर्थः । 'यजुष्युर' इत्यतो यजुषीति निवृत्तं । तत्सूचनायसर्वत्रे॑त्युपात्तम् । तेन लोके वेदे चेति लभ्यते । तदाह — लोक इत्यादि । प्रकृतिभाव इति । स्वभावेनावस्थानमित्यर्थः । एवं च पूर्वरूपमवादेशश्च न । गो-अग्रमिति प्रकृतिभावे रूपम् । पूर्वरूपे गोऽग्रमिति । अत्र एङ इत्यप्यनुवर्तते । ततश्चैकदेशविकृतमनन्यवद्भवतीति न्यायेन चित्रग्वग्रमित्यत्र नातिप्रसङ्गः । हे चित्रगोऽग्रमित्यत्रापि न प्रकृतिभावः, प्रतिपदोक्तस्यैवैङो ग्रहणात् । प्रकृते च 'ह्यस्वस्य गुण' इत्योकारस्य लाक्षणिकत्वात् । गोरिति । गो असिति स्थिते गो इत्योकारस्य पदान्तत्वाऽभावान्न प्रकृतिभावः । नचैवमपदान्तत्वादेङः पदान्तादिति पूर्वरूपमपि दुर्लभमिति वाच्यम्, अत एवङसिङसोश्चे॑ति तत्र पूर्वरूपारम्भात् । ",
    "tattvabodhini": "<<सर्वत्र विभाषा गोः>> - सर्वत्र विभाषा । यद्यपीहछन्दसि॑ इति न पकृतम्, तथापियजुष्युरः॑ इत्यादिप्रक्रमाच्छन्दस्येवेति संभाव्येत, अतःसर्वत्रेत्युक्तम् । तद्व्याचश्टे-लोके वेदे चेति । इहएङ॑ इत्यनुवर्त्त्यएङन्तस्य गो॑रिति व्याख्येयम् । तेनेह न — चित्रग्वग्रम् । प्रकृतिभाव इति । एतच्चप्रकृत्यान्तःपाद॑मिति सूत्रात्प्रकृत्येत्यनुवृत्त्या लभ्यते ।नान्तःपाद॑मिति पाठे तुसर्वत्र विभाषे॑ति सूत्रेण पूर्वरूपमेव विभाषा निषिध्यत इत्यवधेयम् । निषेधविकल्पे विधिविकल्पः फलित इत्याशयेन पूर्वरूपमेवविकल्प्यत इति मनोरमायां स्थितम् ।",
    "padamanjari": " सर्वत्र च्छन्दसि भाषायां चेति। यद्यपि ठ्च्छन्दसिऽ इति न प्रकृतम्, तथापि ठन्तः पादं यजुषिऽ इति वचनात् अवक्रमुः, अव्रतावस्युरिति छान्दसानुकरणाच्च छान्दसानि पूर्वसूत्राणीति भावः। सर्वत्रग्रहणं तु यजुषि, अन्यत्र चेत्यप्युपपन्तम्। पदान्तादित्येव - गोरागतं गोः स्वम् ॥",
    "kashika": "सर्वत्र छन्दसि भाषायां च अति परतो गोः एङ् प्रकृत्या भवति विभाषा। गो ऽग्रम्, गो अग्रम्। छन्दसि अपशवो वा अन्ये गोअश्वेभ्यः पशवो गोअश्वान्।",
    "kashika_nyaas": "   ",
    "sae": "An एकार/ओकार occurring at the end of the पदसंज्ञक गो शब्द exhibits optional प्रकृतिभाव when followed by a ह्रस्व अकार.\n",
    "mahabhashyam": "",
    "pradeep": "",
    "video": ""
}