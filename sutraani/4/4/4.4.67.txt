{
    "i": "44067",
    "an": "तत्$44066##अस्मै$44066##दीयते$44066##नियुक्तम्$44066",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वहतेष्ठक्$4$4$1##समर्थानां प्रथमाद्वा$4$1$82",
    "ss": "'तत् अस्मै नियुक्तम् दीयते' (इति) श्राणा-मांसौदनात् टिठन्",
    "sa": "'नित्यरूपेण, अव्यभिचाररूपेण अस्मै दीयते' अस्मिन् अर्थे श्राणा तथा मांसौदन - एताभ्यां शब्दाभ्यां प्रथमासमर्थाभ्याम् 'टिठन्' प्रत्ययः भवति ।",
    "sd": "'श्राणा' (यवागुः), तथा 'मांसौदन' (मांसमिश्रितम् ओदनम्)  एताभ्यां शब्दाभ्याम् <<तदस्मै दीयते नियुक्तम्>> [[4।4।66]] अस्मिन् अर्थे औत्सर्गिकं ठक्-प्रत्ययं बाधित्वा टिठन्-प्रत्ययः विधीयते । 'टिठन्' इत्यत्र टकारनकारौ इत्संज्ञकौ स्तः, इकारः तु उच्चारणार्थः अस्ति । \n\nश्राणा दीयते अस्मै नियुक्तम् सः \n= श्राणा + टिठन्\n= श्राणा + ठ\n--> श्राणा + इक [<<ठस्येकः>> [[7।3।50]] इति इक-आदेशः]\n--> श्राण् + इक [<<किति च>> [[7।2।118]] इति आदिवृद्धिः, <<यस्येति च>> [[6।4।148]] इति आकारलोपः]\n--> श्राणिक ।\n\nतथैव - मांसौदनम् दीयते अस्मै नियुक्तम् सः = मांसौदनिकः ।\n\nज्ञातव्यम् -\n1) 'टिठन्' इत्यत्र टकारः इत्संज्ञकः अस्ति । तस्य प्रयोजनम् स्त्रीप्रत्ययविधाने दृश्यते - स्त्रीत्वे विवक्षिते टित्-प्रत्ययान्तशब्दाः   <<टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः>> [[4।1।15]] इत्यनेन ङीप्-प्रत्ययं प्राप्नुवन्ति ।यथा -  श्राणा दीयते अस्यै नियुक्तम् सा = श्राणा + टिठन् + ङीप् --> श्राणिकी । \n\n2) 'टिठन्' इत्यत्र नकारः अपि इत्संज्ञकः अस्ति । तस्य प्रयोजनम् 'स्वरविधानम्' इति ।  <<ञ्नित्यादिर्नित्यम्>> [[6।1।197]] इत्यनेन नित्-प्रत्ययान्तशब्दानां प्रथमस्वरः उदात्तसंज्ञां प्राप्नोतो ।             \n\n3) केचन पण्डिताः 'मांसौदन' शब्दस्य विग्रहं कृत्वा 'मांस' तथा 'ओदन' द्वयोः विषये भिन्नरूपेण अपि टिठन्-विधानम् कुर्वन्ति । यथा - मांसम् दीयते अस्मै नियुक्तम् सः मांसिकः , ओदनं दीयते अस्मै नियुक्तम् सः ओदनिकः । अस्मिन् विषये काशिकाकारः वदति - 'अथ ठञेव कस्मान् न उक्तः, न ह्यत्र ठञः टिठनः वा विशेषः अस्ति? मांसौदनग्रहणं सङ्घातविगृहीतार्थं केचिदिच्छन्ति, तत्र वृद्ध्यभावो विशेषः' । इत्युक्ते, यदि केवलं 'श्राणा' तथा 'मांसौदन' द्वौ शब्दौ एव अभविष्यताम्, तर्हि आचार्यः 'ठञ्' इत्येव प्रत्ययविधानम् अकरिष्यत् - यतः ञित्-प्रत्ययान्त-शब्दाः अपि स्त्रीत्वे विवक्षिते <<टिड्ढाणञ्द्वयसज्दघ्नञ्मात्रच्तयप्ठक्ठञ्कञ्क्वरपः>> [[4।1।15]] इत्यनेन ङीप्-प्रत्ययं प्राप्नुवन्ति, तथा च नित्-प्रत्ययवत् आद्युदात्तत्वम् अपि निदर्शयन्ति ।  परन्तु अत्र आचार्यः ञकारस्य प्रयोगम् न करोति अपितु नकारटकारयोः पृथक् रूपेण प्रयोगं करोति । एतत् अस्यैव ज्ञापकम् यत् अत्र आचार्यः 'ओदन' शब्दस्य अपि ग्रहणं कर्तुम् इच्छति, परन्तु तस्य विषये आदिवृद्धिं न इच्छति ।   अतएव अत्र 'मांस' तथा 'ओदन' - द्वयोः पृथक्-रूपेण अपि ग्रहणम् करणीयम् । ",
    "skn": "1618",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " श्राणा नियुक्तं दीयतेऽस्मै श्राणिकः । श्राणिकी । मांसौदनग्रहणं संधातविगृहीतार्थम् । मांसौदनिकः । मांसिकः । ओदनिकः ॥",
    "lsk": "",
    "balamanorama": "<<श्राणामांसौदनाट्टिठन्>> - श्राणामांस ।तदस्मै दीयते नियत॑मित्येव । श्राणा=यवागूः ।यवागूरुष्णिका श्राणा विलेपी तरला च से॑त्यमरः । टित्त्वं ङीबर्थम् । तदाह — श्राणिकीति । सङ्घातविगृहीतार्थमिति । ठकैव सिद्धे 'ओदनिक' इत्यत्र आदिवृद्ध्यभावार्थं प्रत्ययान्तरविधानमिति भावः । ",
    "tattvabodhini": "<<श्राणामांसौदनाट्टिठन्>> - श्राणा ।यवागूरुष्णिक श्राणा विलेपी तरला च से ॑त्यमरः । टिठनिति । इकार उच्चारणार्थः । टो ङीबर्थः । सङ्घातविगृहीतार्थमिति ।ओदनिक॑इत्यत्र हि वृद्धिनिवारणाऽयं टिठन्नारब्धः । अन्यथा लाघवाट्ठञमेव ब्राऊयादिति भावः ।",
    "padamanjari": " ठ्श्रा पाकेऽ क्तः, क्षीरहविषोरेव निपातनाच्छभावाभावे ठ्संयोगादेरातो धातोःऽ इति निष्टातकारस्य नकारः । श्राणा उ यवागूः । मांसमिश्र ओदनो मांसौदनः । ठञेव कस्मान्नोक्त इति । लाघावात्स एव युक्तो वक्तुमिति भावः । न ह्यत्रेति । द्वे अप्येते प्रकृती पूर्वमेव वृद्धे, योऽपि ठ्वृद्धिनिमितस्यऽ इति पुंवद्भावप्रतिषेधः, स टिठन्यपि ठ्न कोपधायाःऽ इति भवति । मासौदनग्रहणमित्यादि । ठञ्येव वक्तव्ये टिठनो वचनमेवात्र प्रमाणमिति तेषां भावः ॥",
    "kashika": "श्राणामांसओदनशब्दाभ्यां टिठन् प्रत्ययो भवति तदस्मै दीयते नियुक्तम् इत्येतस्मिन्नर्थे। ठको ऽपवादः। इकार उच्चारणार्थः। टकारो ङीबर्थः। श्राणा नियुक्तम् अस्मै दीयते श्राणिकः। श्राणिकी। मांसौदनिकः। मांसौदनिकी। अथ ठञेव कस्मान् न उक्तः, न ह्यत्र ठञष् टिठनो वा विशेषो ऽस्ति? मांसौदनग्रहणं सङ्घातविगृहीतार्थं केचिदिच्छन्ति, तत्र वृद्ध्यभावो विशेषः। ओदनिकः। ओदनिकी।",
    "kashika_nyaas": "   `अथ ठञेव कस्मान्नोक्तः` इति। एव हि लघु सूत्रं भवतीति भावः। स्यादेतत्-- ठञ्टिठनोर्विशेषोऽस्ति, अतष्टिन्नुक्तो न ठञ्? इत्यत आह--- `न ह्रत्र` इत्यादि। द्व्योरप्यनयोर्वृद्धत्वान्नास्ति विशेषः। योऽपि `वृद्धिनिमित्तस्य`  [[6|3|38]]  इत्यादिना ठञि पुंवद्भावप्रतिषेधः, तसय् `न कोपधायाः`  [[6|3|36]]  इति टिठ्न्नप्यभावान्नात्र ठञ्टिठनोः कश्चिद्विशेषोऽस्ति। `मांसौदन` इत्यादिना विशेषं दर्शयति।`केचित्` इति वचनाद्विगृहीतग्रहणं केचिन्नेच्छनतीत्येतदुक्तं भवति। तन्मते ठञेव वक्तव्यः। टिठत्वचनं वैचित्र्यार्थ वेदितव्यम्॥",
    "sae": "",
    "mahabhashyam": "",
    "pradeep": "",
    "video": ""
}