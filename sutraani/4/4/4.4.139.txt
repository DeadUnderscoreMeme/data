{
    "i": "44139",
    "an": "मये$44138##छन्दसि$44110",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्घिताद्यत्$4$4$75##समर्थानां प्रथमाद्वा$4$1$82",
    "ss": "मये (इति) मधोः छन्दसि संज्ञायाम् यत् ",
    "sa": "मधु-शब्दात् मयट्-प्रत्ययस्य अर्थे वेदेषु संज्ञायाः विषये यत्-प्रत्ययः कृतः दृश्यते । ",
    "sd": "'मयट्' इति कश्चन तद्धितप्रत्ययः । सूत्रपाठे भिन्नेषु अर्थेषु मयट्-प्रत्ययः उक्तः अस्ति । एतेभ्यः अस्य सूत्रस्य विषये काशिकाकारः चतुरः अर्थान् ब्रूते -      \n1. <<मयट् च>> [[4।3।82]] इत्यनेन <<ततः आगतः>>  [[4।3।74]] अस्मिन् अर्थे  मयट्-प्रत्ययविधानम् कृतमस्ति ।\n2.  <<मयड्वैतयोर्भाषायामभक्ष्याच्छादनयोः>> [[4।3।143]] इत्यनेन <<तस्य विकारः>> [[4।3।134]] तथा च <<अवयवे च प्राण्योषधिवृक्षेभ्यः>> [[4।3।135]] इत्येययोः अर्थयोः मयट्-प्रत्ययविधानम् कृतमस्ति । \n3. <<तत्प्रकृतवचने मयट्>> [[5।4।21]] इत्यनेन 'प्रकृतम् (= प्राचुर्यम्)' अस्मिन् अर्थे मयट्-प्रत्ययः उच्यते । \n\nएते चत्वारः अर्थाः अस्मिन् सूत्रे स्वीक्रियन्ते । एतेषु अर्थेषु वेदेषु 'मधु'शब्दात् 'यत् 'प्रत्ययः कृतः दृश्यते । \nमधुनः आगतः / मधुनः विकारः / मधुनः अवयवः / मधु प्रकृतम्   \n= मधु + यत्\n→ मधो + य [<<ओर्गुणः>> [[6।4।146]] इति गुणः]\n→ मधव् + य [<<वान्तो यि प्रत्यये>> [[6।1।79]] इति अवादेशः]\n→ मधव्य \n          \nवेदेषु प्रयोगः - (पैप्पलादसंहिता 1.88.2, 'विकारः' अस्मिन् अर्थै) - मधव्यान् स्तोकानपि यान् रराध सं मा तैः सृजतु विश्वकर्मा । \n \nज्ञातव्यम् -  अस्मिन् सूत्रे मयट्-प्रत्ययस्य 'आगतः', 'विकारः', 'अवयवः' तथा 'प्रकृतम्' एते चत्वारः अर्थाः स्वीकृताः सन्ति । एतेषां सर्वेषां भिन्नाः समर्थविभक्तयः सन्ति । यथा - 'आगतः' इत्यत्र पञ्चमीसामर्थ्यमपेक्षते, 'विकारः' तथा 'अवयवः' इत्यत्र षष्ठीसामर्थ्यमपेक्षते, तथा च 'प्रकृतम्' इत्यत्र प्रथमासमर्थात् प्रत्ययः भवति ।       ",
    "skn": "3485",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " \tमधुशब्दान्मयडर्थे यत्स्यात् । मधव्यः । मधुमयः इत्यर्थः ॥",
    "lsk": "",
    "balamanorama": "",
    "tattvabodhini": "",
    "padamanjari": "",
    "kashika": "यशब्दो निवृत्तः। मधुशब्दान् मयडर्थे यत्प्रत्ययो भवति। मधव्यान् स्तोकान्। मधुमयानित्यर्थः।",
    "kashika_nyaas": "   मयडर्थ आगते प्रकृतवचने यथायोगं रूप्यमयटोः प्राप्तयोर्यद्विधीयते। तत्र मयटो हि `द्व्यचश्छन्दसि`  [[4|3|148]]  इति प्राप्तस्य `नोत्वद्वर्धविल्वात्`  [[4|3|149]]  इति प्रतिषेध उच्यते॥",
    "sae": "",
    "mahabhashyam": "",
    "pradeep": "",
    "video": ""
}
