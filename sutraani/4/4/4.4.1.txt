{
    "i": "44001",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वहतेष्ठक्$4$4$1##समर्थानां प्रथमाद्वा$4$1$82",
    "ss": "प्राक्-वहतेः ठक्",
    "sa": "प्राक्-वहतीय-अर्थेषु ठक्-प्रत्ययः औत्सर्गिकरूपेण भवति ।",
    "sd": "तद्धिताधिकारे पाठितेभ्यः पञ्च-महोत्सर्गेभ्यः द्वितीयः महोत्सर्गः अस्मात् सूत्रात् आरभ्यते । वर्तमानसूत्रतः <<तद्वहति रथयुगप्रासङ्गम्>> [[4।4।76]] इति यावत्सु सूत्रेषु आहत्य षट्त्रिंशत् (36) अर्थाः पाठिताः सन्ति । एते सर्वे अर्थाः 'प्राग्वहतीय-अर्थाः' नाम्ना ज्ञायन्ते । एतेषां सर्वेषाम् विषये औत्सर्गिकरूपेण ठक्-प्रत्ययः भवति । अस्य ठक्-प्रत्ययस्य अपवादरूपेण भिन्नैः सूत्रैः भिन्नासु अवस्थासु विविधानाम् प्रत्ययानाम् विधानम् क्रियते । \n\nठक्-प्रत्ययस्य उदाहरणानि एतानि - \nअ) दध्ना संस्कृतम् = दधि + ठक् → दाधिक । \nआ) शकटेन चरति  = शकट + ठक् → शाकटिक ।\nइ) समाजं रक्षति = समाज + ठक् → सामाजिक ।\n\nप्रक्रिया इयम् -\nदधि + ठक् [<<प्राग्वहतेष्ठक्>> [[4।4।1]]\n→ दधि + इक [<<ठस्येकः>> [[7।3।50]] इति ठकारस्य इकारादेशः]\n→ दाधि + इक [<<किति च>> [[7।2।118]] इति आदिवृद्धिः]\n→ दाध् + इक [<<यस्येति च>> [[6।4।148]] इति इकारलोपः]\n→ दाधिक                      \n    \n36 प्राग्वहतीय-अर्थाः एते - \n\n1. <<तेन दीव्यति खनति जयति जितम्>> [[4।4।2]]\n2. <<संस्कृतम्>> [[4।4।3]]\n3. <<तरति>> [[4।4।5]]\n4. <<चरति>> [[4।4।8]]\n5. <<वेतनादिभ्यो जीवति>> [[4।4।12]]\n6. <<हरत्युत्सङ्गादिभ्यः>> [[4।4।15]]\n7.<<निर्वृत्तेऽक्षद्यूतादिभ्यः>> [[4।4।19]]\n8. <<संसृष्टे>> [[4।4।22]]\n9. <<व्यञ्जनैरुपसिक्ते>> [[4।4।26]]\n10. <<ओजस्सहोऽम्भसा वर्तते>> [[4।4।27]]\n11. <<प्रयच्छति गर्ह्यम्>> [[4।4।30]]\n12. <<उञ्छति>> [[4।4।32]]\n13. <<रक्षति>> [[4।4।33]]\n14. <<शब्ददर्दुरं करोति>> [[4।4।34]]\n15. <<पक्षिमत्स्यमृगान् हन्ति>> [[4।4।35]]\n16. <<परिपन्थं च तिष्ठति>> [[4।4।36]]\n17. <<माथोत्तरपदपदव्यनुपदं धावति>> [[4।4।37]]\n18. <<पदोत्तरपदं गृह्णाति>> [[4।4।38]]\n19. <<धर्मं चरति>> [[4।4।41]]\n20. <<प्रतिपथमेति ठंश्च>> [[4।4।42]]\n21. <<समवायान् समवैति>> [[4।4।43]]\n22. <<संज्ञायां ललाटकुक्कुट्यौ पश्यति>> [[4।4।46]]\n23. <<तस्य धर्म्यम्>> [[4।4।47]]\n24. <<अवक्रयः>> [[4।4।50]]\n25. <<तदस्य पण्यम्>> [[4।4।51]]\n26. <<शिल्पम्‌>> [[4।4।55]]\n27. <<प्रहरणम्>> [[4।4।57]]\n28. <<अस्तिनास्तिदिष्टं मतिः>> [[4।4।60]]\n29. <<शीलम्>> [[4।4।61]]\n30. <<कर्माध्ययने वृत्तम्>> [[4।4।63]]\n31. <<हितं भक्षाः>> [[4।4।65]]\n32. <<तदस्मै दीयते नियुक्तम्>> [[4।4।66]]\n33. <<तत्र नियुक्तः>> [[4।4।69]]\n34. <<अध्यायिन्यदेशकालात्‌>> [[4।4।71]]\n35. <<कठिनान्तप्रस्तारसंस्थानेषु व्यवहरति>> [[4।4।72]]\n36. <<निकटे वसति>> [[4।4।73]]\n\nअत्र कानिचन वार्त्तिकानि ज्ञातव्यानि - \n\n1. <!ठक्-प्रकरणे 'तत् आह' इति 'माशब्द'-आदिभ्यः उपसंख्यानम्!> । इत्युक्ते, अस्मिन् अधिकारे 'तत् आह' अस्मिन् अर्थे 'मा शब्दम्','नित्यं शब्दम् ', तथा 'कार्यं शब्दम् ' एतेभ्यः वाक्येभ्यः अपि ठक्-प्रत्ययः भवति । यथा - मा शब्दं कार्षीः इति यः आह, सः = मा शब्दम् + ठक् → माशब्दिकः । तथैव, नित्यं शब्दं कार्षीः इति यः आह, सः = नैत्यशब्दिकः । कार्यं शब्दं कार्षीः इति यः आह सः = कार्यशब्दिकः ।      \n(अत्र ठक्-प्रत्ययः वाक्यस्य विषये क्रियते, न हि शब्दस्य विषये एतत् स्मर्तव्यम् ।)\n2. <!आहौ प्रभृतादिभ्यः!> - 'प्रभृत' तथा 'पर्याप्त' एताभ्याम् शब्दाभ्याम् 'आह' अस्मिन् अर्थे ठक्-प्रत्ययः भवति । यथा - प्रभृतमाह सः = प्राभृतिकः । पर्याप्तमाह, सः = पार्याप्तिकः ।\n3. <!पृच्छतौ सुस्नातादिभ्यः!> - 'पृच्छति' अस्मिन् अर्थे 'सुस्नात', 'सुखरात्रि ', 'सुखशयन'  एतेभ्यः शब्देभ्यः ठक्-प्रत्ययः भवति । यथा - सुस्नातं पृच्छति सः = सौस्नातिकः । सुखरात्रिं पृच्छति सः = सौखरात्रिकः । सुखशयनं पृच्छति सः = सौखशायनिकः । \nविशेषः - सुखशयन + ठक् इत्यस्य प्रक्रिया इयम् - \n→ सुखशयन + ठक्\n→ सुखशयन + इक [<<ठस्येकः>> [[7।3।50]] इति ठकारस्य इक्-आदेशः]\n→ सौखशायन + इक [<<अनुशतिकादीनां च>> [[7।3।20]] इत्यनेन पूर्वपदस्य तथा उत्तपदस्य प्रथमस्य अच्-वर्णस्य किति परे वृद्धिः]   \n→ सौखशायन् + इक [<<यस्येति च>> [[6।4।148]] इति अकारलोपः]\n→ सौखशायिन               \n4. <!गच्छतौ परदारादिभ्यः!> - 'गच्छति' इत्यस्मिन् अर्थे 'परदारा' तथा 'गुरुतल्प' एताभ्यां शब्दाभ्याम् ठक्-प्रत्ययः भवति । परदारान् गच्छति सः = पारदारिकः  । गुरुतल्पं गच्छति सः = गौरुतल्पिकः । ",
    "skn": "1548",
    "mskn": "1913",
    "sskn": "0",
    "lskn": "1110",
    "plskn": "0",
    "lpn": "1430",
    "sk": "॥ अथ तद्धिताधिकारे ठगधिकारप्रकरणम्‌ ॥\n\n 'तद्वहति' इत्यतः प्राक्ठगधिक्रियते ।<!तदहेति माशब्दादिभ्य उपसंख्यानम् !> (वार्तिकम्) ॥ मा शब्दं कार्षीः इति यः आह सः 'माशब्दिकः' ॥",
    "lsk": "तद्वहतीत्यतः प्राक् ठगधिक्रियते ॥",
    "balamanorama": "<<प्राग्वहतेष्ठक्>> - प्राग्वहतेष्ठक् । वहतीत्येकदेशेनतद्वहति रथयुगप्रासङ्ग॑मिति सूत्रं परामृश्यते इत्यभिप्रेत्याह — तद्वहतीत्यत आति । तदाहेति । इतिशब्दो व्युत्क्रमेण तच्छब्दानन्तरं द्रष्टव्यः । तदित्याहेत्यर्थे माशब्द — स्वागतैत्यादिशब्देभ्यष्ठक उपसङ्ख्यानमित्यन्वयः ।त॑दित्यनेन वाक्यार्थो विवक्षितः । इतिशब्दस्तस्य वाक्यार्थस्य कर्मत्वं गमयति ।मा शब्दं कार्षी॑रित्याहेत्याद्यर्थे तद्वाक्यावयवात् 'माशब्द' इत्यादिशब्दाट्ठगिति यावत् । माशाब्दिक इति । शब्दं मा कार्षीरित्यन्वयः ।माङि लुङि॑ति लोडर्थे लुङ् । 'न माडओगे' इत्यजागमनिषेधः । शब्दं न कुरु इत्यर्थः । अत्र आहेति ब्राऊञ्धात्वर्थव्यक्तवचनक्रियां प्रतिमा शब्दं कार्षी॑रिति वाक्यार्थः कर्म । तद्वाक्यैकदेशो माशब्देति समुदायः । तस्मान्निर्विभक्तिकादयं प्रत्ययः । न हि माशब्देति समुदायाद्विभक्तिरस्ति । एवंच माशब्देति समुदायाट्ठकि 'माशब्दिक' इति रूपम् ।मा शब्दः कारी॑ति पाठे तु कारीति कर्मणि लुङ । शब्दो न कार्य इत्यर्थः । नच तदाहेत्यर्थे माशब्दादिभ्यष्ठगिति यथाश्रुतमब्युपगम्य माशब्दमाहेत्याद्यर्थे माशब्देत्यादिशब्देभ्यो द्वितीयान्तेभ्यष्ठगित्येव कुतो न व्याख्यायत इति वाच्यम्, एवं सति 'आहौ प्रभूतादिभ्यः' इत्युत्तरवार्तिकारम्भवैयर्थध्यापत्तेरिति भावः । ",
    "tattvabodhini": "<<प्राग्वहतेष्ठक्>> - तदाहेति माशब्दादिभ्य उपसंख्यानम् । तदाहेतीति । वाक्यादयं प्रत्ययविधिः, शब्दो माकारीति यो निशेधति समाशब्दिक॑इत्युच्यते । तथा नित्यः शब्द इति य आह सनैत्यशब्दिकः॑ ।कार्यशब्दिकः॑ । इह वाक्याद्द्वितीया न सम्भवति, अप्रतिपदिकत्वात् । तेन तच्छब्देन कर्ममात्रं निर्दिश्यते । तच्च वाक्यार्थरूपमित्याहुः । ऐज्य स्यादिति ।न य्वाभ्या॑ मिति प्राप्त ऐजागमोऽनेन निषिध्यते,न कर्मे॑त्यतो नञनुवर्तनादिति भावः ।",
    "padamanjari": " तदाहेति । ठ्वाक्यादेतत्प्रत्ययविधानम्ऽ इति वक्ष्यति, न च वाक्याद् द्वितीया सम्भवति; अप्रातिपदिकत्वात् । तेन तदिति कर्ममात्रं निदिश्यते, न तु द्वितीयासमर्थविभक्तिः । माशब्द इत्याहेति । शब्दो माकारीत्याहेत्यर्थः । संसर्गरूपस्य वाक्यार्थस्येतिकरणेन प्रत्यवमर्शे सति वचनक्रियां प्रति कर्मत्वं सम्भवति, नान्यथेति मत्वैष विग्रहः । वाक्यादेतत्प्रत्ययविधानमिति । एतच्चाहौ प्रभूतादिभ्यः पुनर्वचनाल्लभ्यते, अन्यथा प्रभूतादयो माशब्दादय एव भवन्तु, किं पृथग्वचनेन ! आहाविति । आहेति पदे प्रकृतिभागस्यागन्तुकेनेकारेणेदमोऽनुकरणम् । तत्र शब्दे कार्यस्यासम्भवादर्थप्रत्ययविधिः क्रियाविशेषणादिति । तदन्ताभिधायिन इत्यर्थः । पृच्छताविति । तिङ्न्तानुकरणमेतत् । एवं गच्छताविति । तिङ्न्तार्थे तु प्रत्ययः । सुस्नातं पृच्छतीति । सुस्नातं भवता, सुस्नातो भवानित्येवं वा पृच्छतीत्यर्थः । सौखरात्रिक इति । सुखरात्रिं पृच्छति । एवं यः पृच्छति, सा एवमुच्यते । एतेन सौखशायनिको व्याख्यातः । अनुशतिकादित्वादुभयपदवृद्धिः । गौरुतल्पिक इति । तल्पशब्देन भार्या लक्ष्यते ॥",
    "kashika": "<<तद् वहति रथयुगप्रासङ्गम्>> [[4|4|76]] इति वक्ष्यति। प्रागेतस्माद् वहतिसंशब्दनाद् यानर्थाननुक्रमिष्यामः, ठक् प्रत्ययः तेष्वधिकृतः वेदितव्यः। वक्ष्यति <<तेन दीव्यति खनति जयति जितम्>> [[4|4|2]] इति। अक्षैः दीव्यति आक्षिकः। \n\n<!ठक्प्रकरणे तदाहेति माशब्दादिभ्य उपसङ्ख्यानम्!>। माशब्दः इत्याह माशब्दिकः। नैत्यशब्दिकः कार्यशब्दिकः। वाक्यादेतत् प्रत्ययविधानम्। \n\n<!आहौ प्रभूतादिभ्यः!>। प्रभूतमाह प्राभूतिकः। पार्याप्तिकः। क्रियाविशेषणत् प्रत्ययः। \n\n<!पृच्छतौ सुस्नातादिभ्यः!>। सुस्नतं पृच्छति सौस्नातिकः। सौखरात्रिकः। सौखशायनिकः।\n\n <!गच्छतौ परदारादिभ्यः!> । परदारान् गच्छति पारदारिकः। गौरुतल्पिकः।",
    "kashika_nyaas": "   अथ प्राग्ग्रहणं किमर्थम्? अर्थविशेषे प्रत्ययान्तरेणापवादेन निवर्तितस्य ठक उत्तरस्मिन् ग्रन्थान्तरे पुनरुपस्थानं यथा स्यादित्यवेमर्थम्। तद्यथा - `संस्कृतम्`  [[4|4|3]]  इत्येतस्मिन्नर्थविशेषे `कुलत्थकोपधात्`  [[4|4|4]]  इत्यणा निवर्त्तितस्योत्तरत्रार्थान्तरे `तरति`  [[4|4|5]]  इत्येतस्मिन्नर्थे पुनरुपस्थानं यथा स्यादिति।`ठक्प्रकरणे` इत्यादि। तदिति कर्माभिधायिभ्य आहेत्येतस्मिन्नर्थे माशब्दादिभ्यष्ठक उपसंख्यानन्। `वाक्यादेतत् प्रत्ययविधानम्` इति। स एव हि वाक्यार्थ इति नावमृष्टः कर्मबावमुपगतः। तदाहेति निर्दिश्यते -तदभिदायिन एव वाक्यात् प्रत्यय इति। पदसमुदायो हि वाक्यमिति। `मा` इत्येतस्य च `शब्द` इत्येतस्य च पदस्य यः पदस्य यः समुदायस्तद्वाक्यम्। एवमन्यत्रापि वेदितव्यम्।कथं पुनः प्रातिपदिकाधिकारे वाक्यात्प्रत्ययविधिः? इत्यत आह -  `प्रभूतादिभ्यः` इति। पुनर्वचनात्। यदि ह्रनेनापि प्रातिपदिकादेव प्रत्ययविधिः स्यादेवं सति `{आहेति प्रभूतादिभ्यः - प्रांउ।पाठः} आहौ प्रभूतादिभ्यः` (वा।483) इति पुनरुपसंख्यानमनर्थकं स्यात्; अनेनैव सिद्धत्वात्। प्रभूतादयोऽपि हि माशब्दादयो भविष्यन्ति, ते च कर्माभिधायिन एव प्रत्ययमुत्पादयन्ति; क्रियाविशेषणाभिधायित्वात्। क्रियाविशेषणानां हि कर्मत्वं `तत्प्रत्यनुपूर्वमीपलोमकूलम्`  [[4|4|28]]  इत्यत्र प्रतिपादयिष्यते - प्रत्ययार्थोऽप्यहेति। स एव तस्मादाहेति प्रभूतादिभ्य इतिपुनर्वचनाद्वाक्यादेव प्रत्यविधानं विज्ञायते। `क्रियाविसेषणात्` इति। प्रभूतादिशब्दः क्रियाविशेषणाभिधायित्वादभिधानेऽभिधेयोपचारं कृत्वा क्रियाविशेषमशब्देनोक्तः॥",
    "sae": "The ठक् प्रत्यय is used as a default for the प्राग्वहतीय meanings.",
    "mahabhashyam": " प्राग्वहतेष्ठक् (1739) (ठकोऽधिकरणम्) (5556 संग्रहवार्तिकम्॥ 1 ॥) - ठक्प्रकरणे तदाहेति माशब्दादिभ्य उपसंख्यानम् - (भाष्यम्) ठक्प्रकरणे तदाहेति माशब्दादिभ्य उपसंख्यानं कर्तव्यम्। माशब्दिकः, नैत्यशब्दिकः, कार्यशब्दिकः॥ (5557 संग्रहवार्तिकम्॥ 2 ॥) - आहौ प्रभूतादिभ्यः - (भाष्यम्) आहौ प्रभूतादिभ्यष्ठग्वक्तव्यः। प्रभूतमाह -प्राभूतिकः, पार्याप्तिकः॥ (5558 संग्रहवार्तिकम्॥ 3 ॥) - पृच्छतौ सुस्नातादिभ्यः - (भाष्यम्) पृच्छतौ सुस्नातादिभ्यष्ठग्वक्तव्यः। सौस्नातिकः, सौखरात्रिकः, सौखशायनिकः॥ (5559 संग्रहवार्तिकम्॥ 4 ॥) - गच्छतौ परदारादिभ्यः - (भाष्यम्) गच्छतौ परदारादिभ्यष्ठग्वक्तव्यः। पारदारिकः, गौरुतल्पिकः॥ -4-4-9 आकर्षात् ष्ठल् (1747) (ष्ठल्प्रत्ययाधिकरणम्) (प्रत्ययानां षित्त्वनिर्द्धारणे भाष्यम्) इह केषांचित्सांहितिकं षत्वम्, केषांचित्षिदर्थम्। तत्र न ज्ञायते केषां सांहितिकं षत्वम्, केषां षिदर्थमिति? तत्र किं न्याय्यम्? परिगणनं कर्तव्यम्॥ (5560 परिगणनवार्तिकम्॥ 1 ॥) - आकर्षात्पर्पादेर्भस्त्रादिभ्यः कुसीदसूत्राच्च। आवसथात्किसरादेः षितः षडेते ठगधिकारे - ",
    "pradeep": "",
    "video": "",
    "lsk_chapter": "48"
}