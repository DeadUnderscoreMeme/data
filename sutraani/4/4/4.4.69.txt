{
    "i": "44069",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वहतेष्ठक्$4$4$1##समर्थानां प्रथमाद्वा$4$1$82",
    "ss": "'तत्र नियुक्तः' (इति) समर्थानाम् प्रथमात् परः ठक् प्रत्ययः ",
    "sa": "'नियुक्तः' (= अधिकृतः) अस्मिन् अर्थे सप्तमीसमर्थात् ठक्-प्रत्यय भवति । ",
    "sd": "'नियुक्तः' इत्युक्ते अधिकृतः / अधिकाररूपेण स्थापितः / नियोजितः । यस्मिन् स्थाने कश्चन मनुष्यः किञ्चन कार्यम् कर्तुम् अधिकाररूपेण स्थापितः अस्ति, तत्र तस्य मनुष्यस्य निर्देशं कर्तुम् स्थानवाचिशब्दात् ठक्-प्रत्ययः भवति । यथा -\n\n1) शुल्कशालायां नियुक्तः शौल्कशालिकः । शुल्कशालायाम् शुल्कग्रहणकार्यार्थम् यः अधिकृतः अस्ति, सः शौल्कशालिकः अस्ति इत्युच्यते ।\n2) द्वारे नियुक्तः सः दौवारिकः । प्रक्रिया इयम् -\nद्वार + ठक्\n--> द्वार + इक [<<ठस्येकः>> [[7।3।50]] इति इक्-आदेशः]\n--> दौवार + इक [<<द्वारादीनां च>> [[7।3।4]] इति ऐच्-आगमः]\n--> दौवार् + इक [<<यस्येति च>> [[6।4।148]] इति अकारलोपः]\n--> दौवारिक ।\n3) आपणे नियुक्तः सः आपणिकः ।\n4) आकरे नियुक्तः सः आकरिकः । (आकरः इत्युक्ते शुल्कशाला)\n\nज्ञातव्यम् - पूर्वस्मिन् सूत्रे <<तदस्मै दीयते नियुक्तम्>> [[4।4।66]] इत्यत्र 'नियुक्तम्' शब्दः प्रयुक्तः अस्ति, अतः तस्मात् एव अत्र अनुवृत्तिः किमर्थम् न क्रियते, अस्मिन् सूत्रे पुनः 'नियुक्त' इति शब्दस्य प्रयोगः किमर्थम् कृतः अस्ति - इति प्रश्नः प्रायः उद्भवति । अस्य उत्तरार्थम् न्यासकारः वदति - 'अर्थभेदात्। न तस्य हि अव्यभिचारलक्षणो नित्यभावः अर्थः' । इत्युक्ते, <<तदस्मै दीयते नियुक्तम्>> [[4।4।66]] इत्यत्र 'नियुक्तम्' शब्दः 'अव्यभिचार' इत्यस्मिन् अर्थे प्रयुक्तः अस्ति, वर्तमानसूत्रे च 'अधिकारः' अस्मिन्  अर्थे प्रयुक्तः अस्ति । द्वौ एतौ भिन्नौ अर्थौ स्तः । अनुवृत्तिः क्रियते चेत् तु अर्थभेदः न सम्भवति । अतः अत्र अनुवृत्तिः न क्रियते, अपितु  'नियुक्तम्' शब्दः पुनः निर्दिष्टः अस्ति । \n",
    "skn": "1620",
    "mskn": "1944",
    "sskn": "0",
    "lskn": "0",
    "plskn": "0",
    "lpn": "0",
    "sk": " आकरे नियुक्त आकरिकः ॥",
    "lsk": "",
    "balamanorama": "<<तत्र नियुक्तः>> - तत्र नियुक्तः । अस्मिन्नर्थे सप्तम्यन्ताट्ठक् स्यादित्यर्थः । नियुक्तः=अधिकृतः । संरक्षणादौ प्रेरित इति यावत् । आकरिक इति । आकरो रत्नाद्युद्भवस्थानम् । ",
    "tattvabodhini": "<<तत्र नियुक्तः>> - आकरिक इति ।खनिः स्त्रियामाकरः स्या॑दित्यमरः ।",
    "padamanjari": " नियुक्तमिति प्रकृते पुननियुक्तग्रहणमर्थभेदार्थमेव, तमेवार्थभेदं दर्शयति--नियुक्तोऽधिकृत इत्यादि । किञ्च--प्रकृतं नियुक्तग्रहणं प्रकृत्यर्थविशेषणस्य दीयत इत्यस्योपाधिः, न तस्येह प्रत्ययार्थत्वं शक्यं विज्ञातुम् ॥",
    "kashika": "तत्र इति सप्तमीसमर्थान् नियुक्त इत्येतस्मिन्नर्थे ठक् प्रत्ययो भवति। नियुक्तः आधिकृतो व्यापारितः इत्यर्थः। शुल्कशालायां नियुक्तः शौल्कशालिकः। आकरिकः। आपणिकः। गौल्मिकः। दौवारिकः।",
    "kashika_nyaas": "   अथ `नियुक्तः`  [[4|4|66]]  इति वत्र्तमाने पुनर्नियुक्तग्रहणं कस्मात् क्रियते? अर्थभेदात्। न तस्य ह्रकव्यभिचारलक्षणो नित्यभावोऽर्थः। अस्य तु ततोऽन्य एवार्थो यदाह-- `नियुतोऽधिकृतः` इत्यादि॥",
    "sae": "",
    "mahabhashyam": "",
    "pradeep": "",
    "video": ""
}