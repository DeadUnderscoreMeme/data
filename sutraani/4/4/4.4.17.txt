{
    "i": "44017",
    "an": "ष्ठन्$44016##हरति$44015##तेन$44002",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्वहतेष्ठक्$4$4$1##समर्थानां प्रथमाद्वा$4$1$82",
    "ss": "'तेन हरति' इति विवध-वीवधात् विभाषा ष्ठन्",
    "sa": "'हरति' अस्मिन् अर्थे तृतीयासमर्थात्  'विवध'शब्दात् तथा 'वीवध'शब्दात् विकल्पेन ष्ठन् प्रत्ययः भवति । पक्षे औत्सर्गिकः ठक्-प्रत्ययः अपि विधीयते । ",
    "sd": "'हरति (= अन्यत्र  नयति / हरणं करोति') अस्मिन् अर्थे विवध  / वीवध (= बन्धनार्थम् प्रयुज्यमाना शृङ्खला) एताभ्यां शब्दाभ्याम् विकल्पेन ष्ठन् प्रत्ययः भवति, पक्षे <<प्राग्वहतेष्ठक्>> [[4।4।1]] इति औत्सर्गिकः ठक्-प्रत्ययः अपि विधीयते । \nयथा -\n\n1. विवधेन हरति सः\n= विवध + ष्ठन्\n→ विवध + ठ [षकारनकारयोः इत्संज्ञा, लोपः]\n→ विवध + इक [<<ठस्येकः>> [[7|3|50]] इति इक्-आदेशः] \n→ विवध् + इक [<<यस्येति च>> [[6|4|148]] इति अकारलोपः]\n→ विवधिक\n\nस्त्रीत्वे विवक्षिते <<षिद्गौरादिभ्यश्च>> [[4।1।41]] इत्यनेन ङीष्-प्रत्ययं कृत्वा 'विवधिकी' इति रूपं सिद्ध्यति ।\n\n2. विवधेन हरति सः\n= विवध + ठक्\n→ विवध + ठ [ककारस्य  इत्संज्ञा, लोपः]\n→ विवध + इक [<<ठस्येकः>> [[7|3|50]] इति इक्-आदेशः] \n→ वैवध + इक [<<किति च>> [[7|2|118]] इति आदिवृद्धिः]\n→ वैवध् + इक [<<यस्येति च>> [[6|4|148]] इति अकारलोपः]\n→ वैवधिक\nस्त्रीत्वे विवक्षिते <<टिड्ढाणञ्..>> [[4।1।15]] इत्यनेन ङीप्-प्रत्ययं कृत्वा वैवधिकी' इति रूपं सिद्ध्यति ।          \n\nएवमेव 'वीवध' शब्दात् अपि 'वीवधिक' तथा 'वैवधिक' एते प्रातिपदिके सिद्ध्यतः ।\n\nज्ञातव्यम् - कौमुद्यां भाष्ये च एतत् सूत्रम् 'विभाषा विवधात्' इत्येव दत्तमस्ति । वीवधा-शब्दस्य कृते अपि अस्य सूत्रस्य प्रयोगः भवेत् एतत् निर्देशयितुम् भाष्यकारः <! वीवधाच्चेति वक्तव्यम् !> इति वार्त्तिकं पाठयति । कौमुदीकारः तु <ऽएकदेशविकृतमनन्यवत्ऽ> अनया परिभाषया 'विवध'शब्दवत् एव 'वीवध'शब्दात् अपि एतौ प्रत्ययौ भवतः इति निर्देशयति । \n",
    "skn": "1567",
    "mskn": "1926",
    "sskn": "0",
    "lskn": "0",
    "plskn": "0",
    "lpn": "0",
    "sk": " विवधेन हरति विवधिकः । पक्षे ठक् । वैवधिकः । एकदेशविकृतस्यानन्यत्वाद्वीवधादपि ष्ठन् । वीवधिकः । वीवधिकी । वीवधवीवधशब्दौ उभयतो बद्धशिक्ये स्कन्धवाह्ये काष्ठे वर्तेते ॥",
    "lsk": "",
    "balamanorama": "<<विभाषा विवधात् (विवधवीवधात्)>> - विभाषा विवधात् ।हरतीत्यर्थे तृतीयान्तात् ष्ठ॑निति शेषः । ",
    "tattvabodhini": "<<विभाषा विवधात् (विवधवीवधात्)>> - एकदेशविकृतस्येति ।वीवधाच्चेति वक्तव्य॑मिति वार्तिकं न्यायसिद्धार्थकथनपरमिति भावः । वृत्तिकृत्तु सूत्रे वीवशब्दं प्रक्षिप्यविभाषा विवधवीवधा॑दिति पपाठ ।",
    "padamanjari": " पर्याहारे चेति । परित आह्रियतेऽनेन तण्डुलादिकोऽर्थ इति पर्याहारः उ उभयतो बद्धशिक्याआऽसवाह्यः काष्ठविशेष उच्यते । वीवधशब्दो वार्तिके दर्शनात्सूत्रे प्रक्षिप्तः ॥",
    "kashika": "हरति इत्येव। विवधवीवधशब्दाभ्याम् तृतीयासमर्थाभ्यां विभाषा ष्ठन् प्रत्ययो भवति। तेन मुक्ते प्रकृतः ठग् भवति। विवधेन हरति विवधिकः। विवधिकी। वीवधिकः। विवधिकी। ठक् खल्वपि वैवधिकः। वैवधिकी। विवधवीवधशब्दौ समानार्थौ पथि पर्याहारे च वर्तेते।",
    "kashika_nyaas": "   `पर्याहारे` इति। परितः स ह्यियत इति पर्याहारः, मण्डलादिकमुच्यते॥",
    "sae": "",
    "mahabhashyam": " विभाषा विवधात् (1755) (ष्ठनो विभाषाधिकरणम्) (5561 पूरकवार्तिकम्॥ 1 ॥) - वीवधाच्चेति वक्तव्यम् - वैवधिकः॥ ",
    "pradeep": "",
    "video": ""
}
