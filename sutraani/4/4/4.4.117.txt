{
    "i": "44117",
    "an": "अग्रात्$44116##भवे$44110##तत्र$44098##छन्दसि$44110",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्घिताद्यत्$4$4$75##समर्थानां प्रथमाद्वा$4$1$82",
    "ss": "'तत्र भवे' (इतिि) अग्रात् छन्दसि संज्ञायाम् घन्  घ-छौ च",
    "sa": "'भवः' अस्मिन् अर्थे सप्तमीसमर्थात् 'अग्र'शब्दात् वेदेषु संज्ञायाः विषये घन्, घ तथा छ प्रत्ययाः प्रयुक्ताः दृश्यन्ते । ",
    "sd": "'तत्र भवः' अस्मिन् अर्थे 'अग्र'शब्दात् सप्तमीसमर्थात् घन्, घ तथा छ प्रत्ययाः कृताः दृश्यन्ते ।\n\nयथा -\n1) अग्रे भवः\n= अग्र + घन्\n→ अग्र + इय [<<आयनेयीनियियः फढखच्छघां प्रत्ययादीनाम्>> [[7।1।2]] इति इय-आदेशः]\n→ अग्र् + इय [<<यस्येति च>> [[6।4।148]] इति अकारलोपः]\n→ अग्रिय\n\n2) अग्रे भवः\n= अग्र + घ\n→ अग्र + इय [<<आयनेयीनियियः फढखच्छघां प्रत्ययादीनाम्>> [[7।1।2]] इति  इय-आदेशः]\n→ अग्र् + इय [<<यस्येति च>> [[6।4।148]] इति अकारलोपः]\n→ अग्रिय\n\nघन्-प्रत्ययान्तरूपम् तथा घ-प्रत्ययान्तरुपम् समानमेव वर्तते, परन्तु तत्र कश्चन स्वरभेदः अपि अस्ति । घन्-प्रत्ययान्तशब्दाः <<ञ्नित्यादिर्नित्यम्>> [[6।1।197]] इत्यनेन आद्युदात्ताः सन्ति । परन्तु  घ-प्रत्ययान्तशब्दानां विषये तु <<आद्युदात्तश्च>> [[3।1।3]] इत्यनेन प्रत्ययस्य प्रथमस्वरः उदात्तः भवति, अतः <<अनुदात्तं पदमेकवर्जम्>> [[6।1।158]] इत्यनेन तद्धितान्तस्य प्रथमस्वरः अनुदात्तः जायते ।\n\nवेदेषु प्रयोगः - 'घन्' प्रत्ययान्तः आद्युदात्तः  'अग्रिय' शब्दः -  (ऋग्वेदः 1.16.7) - अ॒यं ते॒ स्तोमो॑ अग्रि॒यो हृ॑दि॒स्पृग॑स्तु॒ शंत॑मः । अथा॒ सोमं॑ सु॒तं पि॑ब । \n\n3) अग्रे भवः\n= अग्र + छ\n→  अग्र + ईय [<<आयनेयीनियियः फढखच्छघां प्रत्ययादीनाम्>> [[7।1।2]] इति ईय-आदेशः]\n→ अग्र् + इय [<<यस्येति च>> [[6।4।148]] इति अकारलोपः]\n→ अग्रीय\n\nज्ञातव्यम् \n1. अस्मिन् सूत्रे 'घच्छौ' इति उच्यते । वस्तुतः अत्र प्रत्ययः 'घ' तथा 'छ' एतौ एव स्तः । घकारात् परस्य अकारस्य छकारे परे <<छे च>> [[6।1।73]] इत्यनेन तुगागमं कृत्वा तस्य <<स्तोः श्चुना श्चुः>> [[8।4।40]] इत्यनेन श्चुत्वे कृते चकारः जायते ।                      \n2. 'घच्छौ च' इत्यत्र प्रयुक्तम्  'च' इति अव्ययम् <<तुग्रात् घनः>> [[4।4।115]] इत्यस्मात् 'घन्' इत्यस्य अनुवृत्तिं कारयितुम् स्थापितः अस्ति । अतः अत्र घन्, घ, छ - त्रयः प्रत्ययाः निर्दिश्यन्ते ।\n3. 'अग्र'शब्दात् <<अग्राद्यत्>> [[4।4।116]] इत्यनेन पूर्वसूत्रेण यत्-प्रत्ययः अपि विधीयते इति स्मर्तव्यम् ।\n",
    "skn": "3463",
    "mskn": "0",
    "sskn": "0",
    "lskn": "0",
    "plskn": "0",
    "lpn": "0",
    "sk": " चाद्यत् । अग्रे भवोऽग्र्यः । अग्रियः । अग्रीयः ॥",
    "lsk": "",
    "balamanorama": "",
    "tattvabodhini": "",
    "padamanjari": " चकारस्तुग्राद्धनित्यस्यानुकर्षणार्थ इति । पूर्वमेव विहितस्य यतोऽनुकर्षणे प्रयोजनाभावात् ॥",
    "kashika": "अग्रशब्दात् यत् घच्छौ च प्रत्यया भवन्ति तत्र भवः इत्येतस्मिन् विषये। अग्र्यम्, अग्रियम्, अग्रीयम्। चकारः तुग्राद् घन् [[4|4|115]] इत्यस्य अनुकर्षणार्थः। अग्रियम्। स्वरे विशेषः।",
    "kashika_nyaas": "   `स्वरे विशेषः` इति। घे विहितेऽन्तोदात्तत्वं स्यात्, घनि तु सत्याद्युदात्तत्वं भवति॥",
    "sae": "",
    "mahabhashyam": "",
    "pradeep": "",
    "video": ""
}
