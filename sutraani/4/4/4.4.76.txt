{
    "i": "44076",
    "an": "",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्घिताद्यत्$4$4$75##समर्थानां प्रथमाद्वा$4$1$82",
    "ss": "'तत् रथ-युग-प्रासङ्गम् वहति' (इति) समर्थानाम् प्रथमात् परः यत् प्रत्ययः",
    "sa": "'वहति' अस्मिन् अर्थे द्वितीयासमर्थात् रथशब्दात्, युगशब्दात्, प्रासङ्गशब्दात् च यत्-प्रत्ययः भवति । ",
    "sd": "'वहति' अस्मिन् अर्थे वाहकस्य निर्देशं कर्तुम्  रथशब्दात्, युगशब्दात्, प्रासङ्गशब्दात् च यत्-प्रत्ययः भवति । यथा -\n\n1. रथम् वहतिः सः रथ्यः अश्वः । \n2. युगं (= युगलम्)  वहति सः युग्यः वृषभः ।\n3. प्रासङ्गम् वहति सः प्रासङ्ग्यः वृषभः । (वृषभस्य कण्ठे तस्य दमनार्थम् यत् काष्ठम् बद्ध्यते तत् 'प्रासङ्ग' नाम्ना ज्ञायते । तादृशं काष्ठं यः वहति सः प्रासङ्ग्यः ।)\n\nअत्र एकम् वार्त्तिकम् ज्ञातव्यम् - <!रथसीताहलेभ्यो यद्विधौ तदन्तविधेः उपसङ्ख्यानम्!> । इत्युक्ते, रथशब्दात्, सीताशब्दात्, हलशब्दात् च यत्-प्रत्ययः यदा क्रियते तदा तदन्तस्य विषये अपि यत्-प्रत्ययविधानम् भवति । वर्तमानसूत्रस्य विषये अस्य वार्त्तिकस्य प्रयोगं कृत्वा 'परमरथ' शब्दात् अपि यत्-प्रत्ययविधानम्  भवति । यथा - परमरथम् वहति सः परमरथ्यः अश्वः । उत्तमरथं वहति सः उत्तमरथ्यः अश्वः ।     \n\nस्मर्तव्यम् - 'सीता'शब्दस्य विषये तथा च 'हल'शब्दस्य विषये वर्तमानसूत्रे अस्य वार्त्तिकस्य प्रयोजनम् नास्ति । अग्रे <<\tनौवयोधर्मविषमूलमूलसीतातुलाभ्यस्तार्यतुल्यप्राप्यवध्यानाम्यसमसमितसम्मितेषु>> [[4।4।91]] इत्यत्र 'सीता'शब्दस्य विषये तथा च <<मतजनहलात् करणजल्पकर्षेषु>> [[4।4।97]] इत्यत्र 'हल'शब्दस्य विषये 'यत्'-प्रत्ययविधानम् क्रियते तत्र अनयोः शब्दयोः विषये अस्य वार्त्तिकस्य प्रयोजनम् वर्तते  ।                           \n\nज्ञातव्यम् -  'रथम वहति सः' अस्य वाक्यस्य 'रथस्य वाहकः / वोढा' इत्येव अर्थः अस्ति । अपि च, 'रथस्य वाहकः' इत्यस्य विषये  <<तस्येदम्>> [[4।3।120]] इत्यस्मिन् अर्थे <<रथाद्यत्>> [[4।3।121]] इत्यनेन यत्-प्रत्ययः तु प्राग्दीव्यतीय-अधिकारे पूर्वमेव प्राप्तः अस्ति । अतः अत्र यत्-प्रत्ययस्य पुनर्विधानम् किमर्थम् क्रियते - इति प्रश्नः उपतिष्ठति । अस्य उत्तरार्थम् भाष्यकारः वदति -  'इदं तर्हि प्रयोजनम् - यो द्वौ रथौ वहति स द्विरथ्यः। यो द्वयो रथयोर्वोढा स द्विरथः' । इत्युक्ते, यद्यपि 'रथ' शब्दस्य विषये द्वयोः सूत्रयोः प्रक्रिया समाना एव, तथापि 'द्विरथ' शब्दस्य विषये तादृशं न दृश्यते । 'द्वयोः रथयोः वाहकः' इत्यस्मिन् प्राग्दीव्यतीये अर्थे द्विगुसमासस्य निर्माणप्रक्रियायां  शब्दात् यत्-प्रत्यये कृते तस्य च अग्रे <<द्विगोर्लुगनपत्ये>> [[4।1।88]] इत्यनेन लुक् भवति  । अतः, 'द्विरथस्य वाहकः = द्विरथः' इति अन्तिमम् रूपम् जायते । परन्तु 'द्वे रथे वहति' इति स्थिते वर्तमानसूत्रेण (निर्दिष्टवार्त्तिकेन च) 'यत्' प्रत्ययं कृत्वा तु 'द्वे रथे वहति सः = द्विरथ्यः' इति अन्तिमं रूपं सिद्ध्यति । अत्र   <<द्विगोर्लुगनपत्ये>> [[4।1।88]]  इत्यस्य प्रसक्तिः न भवति - तस्य 'प्राग्दीव्यतीय'अधिकारसीमितत्वात् । अतः यद्यपि 'रथम्  वहति' इत्यत्र वर्तमानसूत्रमनावश्यकं भासते, तथापि  'द्विरथं वहति' इत्यत्र वर्तमानसूत्रस्य आवश्यकता अस्ति एव  ।  \n\nविशेषः - \n1. वस्तुतस्तु अत्र  <!रथसीताहलेभ्यो यद्विधौ तदन्तविधेः उपसङ्ख्यानम्!> अस्मिन् वार्त्तिके 'रथ'शब्दस्य आवश्यकता एव नास्ति । वर्तमानसूत्रे रथ-ग्रहणमेव तदन्तविधेः अत्र ज्ञापकमस्ति । अस्य कारणम् एतत् - 'रथ'शब्दात् यत्-प्रत्ययं कर्तुम् तु <<तस्येदम्>> [[4।3।120]] इत्यत्र पाठितम् <<रथाद्यत्>> [[4।3।121]] इत्येव सूत्रम् पर्याप्तमस्ति । अतः यदि रथ-शब्दस्य विषये यत्-प्रत्यये परे तदन्तविधिः न भवेत्, तर्हि परमरथ / द्विरथ / त्रिरथ / उत्तमरथ - एतेभ्यः वर्तमानसूत्रेण यत्-प्रत्ययः न विधीयेत, तेन च वर्तमानसूत्रे रथ-शब्दात् यत्-प्रत्ययस्य न किमपि विशिष्टं प्रयोजनमवशिष्येत । अतः वर्तमानसूत्रे 'रथ' शब्दस्य  ग्रहणमेव तदन्तविधेः ज्ञापकमस्ति ।\n\n2. यद्यपि <<द्विगोर्लुगनपत्ये>> [[4।1।88]] इति सूत्रमजादिप्रत्ययस्य विषये एव लुकं कारयति  तथापि अस्य प्रसक्तिः 'द्विरथ' इत्यस्य विषये अपि भवतीति नागेशः प्रदीपोद्योते स्पष्टीकरोति । काशिकाकारः तु <<द्विगोर्लुगनपत्ये>> [[4।1।88]]  इत्यत्र 'अचि' इति न उक्त्वा केवलं 'व्यवस्थितविभाषा' इत्येव वदति, येन अपि 'द्विरथ + यत्' इत्यत्र प्राग्दीव्यतीय-अधिकारे लुक् विधीयते ।                    \n ",
    "skn": "1627",
    "mskn": "1947",
    "sskn": "0",
    "lskn": "1125",
    "plskn": "0",
    "lpn": "1435",
    "sk": " रथं वहति रथ्यः । युग्यः । वत्सानां दमनकाले स्कन्धे काष्ठमासज्यते स प्रासङ्गः । तं वहति प्रासङ्ग्यः ॥",
    "lsk": "रथं वहति रथ्यः। युग्यः। प्रासङ्ग्यः॥",
    "balamanorama": "<<तद्वहति रथयुगप्रासङ्गम्>> - तद्विहति रथ । रथादि वहतीत्यर्थे द्वितीयान्ताद्रथ युग प्रासङ्ग इति त्रयाद्यत्स्यादित्यर्थः । युग्य इति । रथादिवहनकाले अआआदिस्कन्धेषु तिर्यग्यत् काष्ठमीषत्प्रोतमासज्यते तद्युगम् । तद्विहतीत्यर्थः । दमनकाले इति । रथादिवहने सुशिक्षितावआऔ नियुज्य तत्स्कन्धवाह्रयुगे यद्युगान्तरमासज्य तस्मिन्नशिक्षिता अआआदयो वहनशिक्षार्थ नियुज्यन्ते स प्रासङ्ग इत्यर्थः ।प्रासङ्गो ना युगाद्युगे॑ इत्यमरः ।",
    "tattvabodhini": "<<तद्वहति रथयुगप्रासङ्गम्>> - युग्य इति । युगं रथाङ्गं वहतीत्यर्थः । प्रासङ्ग इति । प्रासज्यते असाविति कर्मणि घञ् ।",
    "padamanjari": " ननु य एवार्थो रथं वहतीति स एव रथस्य वोढेअति, तत्र तस्येदं रथाद्यदित्येव सिद्धं नार्थो रथग्रहणेन ? ननु तत्रोक्तं रथाङ्गएवेष्यत इति, वोढर्यपि प्रयोगदर्शनादिष्यताम् ? इदं तर्हि प्रयोजनम् - द्वौ रतौ वहति द्विरथ्यः, ठ्द्विगोर्लुगनपत्येऽ इति प्राग्दीव्यतीयो लुग्मा भूत्, रथसीताहलेभ्यो यद्विधौऽ इति तदन्तविधिः । ठ्युग्यं च पत्त्रेऽ इत्येव सिद्धम् । इह युगग्रहणमयुग्यमित्यत्र ठ्ययतोश्चतदर्थेऽ इति स्वरार्थम्, निपातनस्य तु क्यबन्तत्रादेष स्वरो न स्यात् । रथाङ्गवचनोऽयं युगशब्दः, इह न भवति - युगं वहति राजा कलिं द्वापरं वेति । प्रासङ्गशब्दो वत्सानां दमनकाले स्कन्घे यत्काष्ठमासज्यते तद्वाची गृह्यते, प्रसज्यते इति प्रासङ्गः, इह न भवति - प्रसङ्गादागतः प्रासङ्गस्तं वहतीति । एतच्चाभिधानस्वभावाल्लभ्यते ॥",
    "kashika": "रथ्यः। युग्यः। प्रासङ्ग्यः। तद्वहति रथयुगप्रासङ्गम् [[4|4|76]]। तदिति द्वितीयासमर्थेभ्यो रथयुगप्रासङ्गेभ्यो वहति इत्येतस्मिन्नर्थे यत् प्रत्ययो भवति। रथं वहति रथ्यः। युग्यः। प्रासङ्ग्यः। रथसीताहलेभ्यो यद् विधौ इति तदनतविध्युपसङ्ख्यानात् परमरथ्यः इत्यपि भवति।",
    "kashika_nyaas": "   तदिति द्वितीयामर्थविभक्तौ लब्धायां रथादीनां द्वितीयानिर्देश इष्टाद्यथा स्यात्, अनिष्टान्मा भूत्। तेनेहव भवति - गौर्युग्य इति; इह न भवति - युगं वहति राजा कलिं द्वापरं वेति। तथा प्रासज्यत इति प्रासङ्गः, यत् काष्ठं वहनकाले वत्सानां कण्ठाअसज्यते तत्प्रासङ्गः, तं वहति प्रासङ्ग्यः। इह न भवति - प्रसङ्गादागतं प्रासङ्गम्। `युग्यञ्च पत्त्रे`  [[3|1|121]]  इति निपातनाद्युग्यशब्दे सिद्धे युगग्रहणं स्वरार्थम्। न युग्यमयुग्यमित्यत्र नञो गुणप्रतिषेधे `सम्पाद्यर्हहितालमर्थास्तद्धिताः`  [[6|2|154]]  इत्यतो नञ इत्यनुवर्तमाने `ययतोश्चातदर्थे`  [[6|2|155]]  इति नञ उत्तरस्यान्तोदात्तत्वं यथा स्यात्। तेन न ह्रेकस्वरो लभ्यते। तस्य क्यबन्तत्वात्॥",
    "sae": "",
    "mahabhashyam": " तद्वहति रथयुगप्रासङ्गम् (1814) (यतोऽधिकरणम्) (5576 सूत्राक्षेपवार्तिकम्॥ 1 ॥) - वहत्यभिधाने रथशकटहलसीरेभ्यः प्रत्ययविधानानर्थक्यं विहितत्वात् - (भाष्यम्) वहत्यभिधाने रथशकटहलसीरेभ्यः प्रत्ययविधानमनर्थकम्॥ किं कारणम्? विहितत्वात्। विहितोऽत्र प्रत्ययः तस्येदम् (4।3।120) इति॥ शब्दभेदादविधानम्। शब्दभेदादविधिः स भवति -अन्यो हि शब्दो रथं वहति, अन्यो हि रथस्य वोढेति॥ (5577 आक्षेपसमर्थकं वार्तिकम्॥ 2 ॥) - शब्दभेदादविधानमिति चेदर्थाश्रयत्वात् प्रत्ययविधानस्यार्थसामान्यात्सिद्धम् - (भाष्यम्) शब्दभेदादविधानमिति चेदर्थाश्रयः प्रत्ययविधिः। य एवार्थो रथं वहति, स एव रथस्य वोढेति। तत्रार्थसामान्यात्सिद्धम्॥ (सिद्धान्तभाष्यम्) इदं तर्हि प्रयोजनम् -यो द्वौ रथौ वहति स द्विरथ्यः। यो द्वयो रथयोर्वोढा स द्विरथः। तेन सति लुग्भवति॥ अनेन सति कस्मान्न भवति? प्राग्दीव्यत इत्युच्यते॥ ",
    "pradeep": "",
    "video": "",
    "lsk_chapter": "49"
}