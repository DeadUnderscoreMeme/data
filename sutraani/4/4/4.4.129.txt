{
    "i": "44129",
    "an": "मत्वर्थे$44128##छन्दसि$44110",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्घिताद्यत्$4$4$75##समर्थानां प्रथमाद्वा$4$1$82",
    "ss": "मत्वर्थे मधोः छन्दसि संज्ञायाम् ञः यत् च",
    "sa": "मत्वर्थे मधु-शब्दात् वेदेषु संज्ञायाः विषये  ञ-प्रत्ययः यत्-प्रत्ययः च कृतौ दृश्येते । ",
    "sd": "'मतुप्' इति कश्चन तद्धितप्रत्ययः । <<तदस्यास्त्यस्मिन्निति मतुप्‌>> [[5|2|94]] इत्यनेन 'तत् अस्य अस्मिन् वा अस्ति' अस्मिन्  अर्थे मतुप्-प्रत्ययः विधीयते , अतः अयमर्थः 'मत्वर्थः' नाम्ना अपि ज्ञायते । अस्मिन् अर्थे 'मधु'शब्दात् वेदेषु संज्ञायाः विषये ञ-प्रत्ययः यत्-प्रत्ययः च कृतौ दृश्येते ।\n\n1. मधु अस्ति अस्मिन् सः \n = मधु +  ञ\n→ माधु + अ [<<तद्धितेष्वचामादेः>> [[7।2।117]] इति आदिवृद्धिः]\n→ माधो + अ [<<ओर्गुणः>> [[6।4।146]] इति गुणः]\n→ माधव् + अ [<<एचोऽयवायावः>> [[6।1।78]] इति अवादेशः]\n→ माधव\nस्त्रीत्वे विवक्षिते - <<अजाद्यतष्टाप्>> [[4।1।4]] इत्यनेन टाप्-प्रत्यये कृते - माधवा तनूः ।\n        \n2. मधु अस्ति अस्मिन् सः\n= मधु + यत्\n→ मधो + य  [<<ओर्गुणः>> [[6।4।146]] इति गुणः]\n→ मधव् + य  [<<एचोऽयवायावः>> [[6।1।78]] इति अवादेशः]\n→ मधव्य\n स्त्रीत्वे विवक्षिते - <<अजाद्यतष्टाप्>> [[4।1।4]] इत्यनेन टाप्-प्रत्यये कृते - मधव्या तनूः ।   \n\nयथा - (तैत्तिरीयसंहिता 1.4.14.1) 'मधुश्च माधवश्च शुक्रश्च शुचिश्च...' । अत्र विद्यमानस्य माधव-शब्दस्य व्युत्पत्तिः अनेन सूत्रेण दातुं शक्यते । \n\nज्ञातव्यम् -  \n1. अस्य सूत्रस्य विषये काशिकाकारः वदति - 'उपसङ्ख्यानात् लुक् च' । इत्युक्ते, मधु-शब्दस्य विषये मत्वर्थे प्रत्ययस्य लुक् अपि कृतः दृश्यते । एतत् क्रियते चेत् - 'मधु अस्ति अस्मिन् सः मधुः' इति सिद्ध्यति                 \n2. <<मत्वर्थे मासतन्वोः>> [[4।4।128]] इत्यस्मात् अस्मिन् सूत्रे 'मत्वर्थे' इत्येव अनुवर्तते, 'मासतन्वोः' इति न । अतः अस्य सूत्रस्य प्रसक्तिः अन्यत्र (मास-विषयकः तनू-विषयकः अर्थः न विद्यते चेदपि) भवितुमर्हति । ",
    "sk": " माधवः । मधव्यः ॥",
    "lsk": "",
    "balamanorama": "",
    "tattvabodhini": "",
    "padamanjari": " अत्रापि भाषायां मधुयोगान्मासो मधुः, तस्य प्रज्ञादिषु पाठादाद्यौदातत्वम् ॥",
    "kashika": "मधुशब्दान् मत्वर्थे ञः प्रत्ययो भवति, चकाराद् यत् च। उअप्सङ्ख्यानाल् लुक् च। माधवः, मधव्यः, मधुः। तन्वां खल्वपि माधवा, मधव्या, मधुः तनूः।",
    "kashika_nyaas": "   ",
    "sae": "",
    "mahabhashyam": "",
    "pradeep": "",
    "video": ""
}