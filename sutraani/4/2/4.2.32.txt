{
    "i": "42032",
    "an": "यत्$42031##सा$42024##अस्य$42024##देवता$42024",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##प्राग्दीव्यतोऽण्$4$1$83##समर्थानां प्रथमाद्वा$4$1$82",
    "ss": "'सा अस्य देवता' (इति)  द्यावापृथिवी-शुनासीर-मरुत्वत्-अग्नीषोम-वास्तोष्पति-गृहमेधात् यत् छ च ",
    "sa": "'सा अस्य देवता' अस्मिन् अर्थे द्यावापृथिवी, शुनासीर, मरुत्वत्, अग्नीषोम, वास्तोष्पति, गृहमेध - एतेभ्यः शब्देभ्यः यत्-प्रत्ययः छ-प्रत्ययः च विधीयते । ",
    "sd": "<<सा अस्य देवता>> [[4।2।24]] अस्मिन् अर्थे द्यावापृथिवी, शुनासीर, मरुत्वत्, अग्नीषोम, वास्तोष्पति, गृहमेध - एतेभ्यः शब्देभ्यः  यत्-प्रत्ययः छ-प्रत्ययः च विधीयते । यथा -\n\n1. द्यौः च पृथिवी च = द्यावापृथिवी । द्यावापृथिव्यौ  देवते अस्य  सः \n= द्यावापृथिवी + यत् \n→ द्यावापृथिव् + यत् [<<यस्येति च>> इति ईकारलोपः]\n→  द्यावापृथिव्य \n(उत -)\nद्यावापृथिवी + छ \n→ द्यावापृथिवी + ईय [<<आयनेयीनीयियः फढखच्छघां प्रत्ययादीनाम्>> [[7।1।2]] इति एय्-आदेशः]\n→ द्यावापृथिव् + ईय [<<यस्येति च>> इति ईकारलोपः]\n→ द्यावापृथिवीय\n\n2. शूनश्च सीरश्च शूनासीरः । (शूनः = वायुः, सीरः = आदित्यः) । शूनासीरौ देवते अस्य सः \n= शूनासीर + यत् → शूनासीर्य ।\n(उत -) शूनासीर + छ → शूनासीरीय ।\n\n3. मरुत्वान् अस्य देवता सः \n= मरुत्वत् + यत् → मरुत्वत्य        \n(उत -) मरुत्वत् + छ → मरुत्वतीय  ।\n\n4. अग्निश्च सोमश्च अग्निषोम । अग्निषोमौ देवते अस्य सः = अग्निषोम्य, अग्निषोमीय । \n5. वास्तोष्पतिः अस्य देवता सः = वास्तोष्पत्य / वास्तोष्पतीय ।                  \n6. गृहमेधः अस्य देवता सः = गृहमेध्य / गृहमेधीय । \n \nज्ञातव्यम् -  \n1. 'द्यावापृथिवी' इत्यस्य निर्माणम् एतादृशं भवति - \nद्यौः च पृथिवी  च\n→ दिव् + सुँ + पृथिवी + सुँ [अलौकिकविग्रहः]\n→ दिव् + पृथिवी  [<<सुपो धातुप्रातिपदिकयोः>> [[2।4।71]] इति सुँ-प्रत्यययोः लुक्]\n→ द्यावा + पृथिवी [<<दिवो द्यावा>> [[6।3।29]] इति दिव्-इत्यस्य द्यावा-आदेशः]\n→ द्यावापृथिवी ।\n \n2.  'शूनासीर' इत्यस्य निर्माणम् एतादृशं भवति - \nशूनः च सीरः च\n→ शून + सुँ + सीर + सुँ [अलौकिकविग्रहः]\n→ शून + सीर [<<सुपो धातुप्रातिपदिकयोः>> [[2।4।71]] इति सुँ-प्रत्यययोः  लुक्]\n→ शून् आनङ् + सीर [<<देवताद्वंन्द्वे च>> [[6।3।26]] इति पूर्वपदस्य आनङ्-आदेशः । <<ङिच्च>> [[1।1।53]] इति अन्त्यादेशः]\n→ शूनान् + सीर [इत्संज्ञालोपः]\n→ शूनासीर [<<नलोपः प्रातिपदिकान्तस्य>> [[8।2।7]] इति नकारलोपः]\n\n3.  'अग्नीषोम'  इत्यस्य निर्माणम् एतादृशं भवति - \nअग्निश्च सोमश्च\n→ अग्नि + सुँ + सोम + सुँ  [अलौकिकविग्रहः]\n→ अग्नि + सोम [<<सुपो धातुप्रातिपदिकयोः>> [[2।4।71]] इति सुँ-प्रत्यययोः  लुक्]\n→ अग्नी + सोम [<<ईदग्नेः सोमवरुणयोः>> [[6।3।27]] इति ईत्वम्]\n→ अग्नी + षोम [<<अग्नेः स्तुत्स्तोमसोमाः>> [[8।3।82]] इति षत्वम्]\n→ अग्नीषोम\n            \n4. 'वास्तोष्पति' शब्दस्य निपातनम् क्रियते । 'वास्तु' शब्दः वस्तुतः उकारान्त-नपुँसकलिङ्गे वर्तते, परन्तु अत्र निपातनात् तस्य पुँल्लिङ्गे परिवर्तनं क्रियते । अग्रे 'वास्तोः पतिः' इति स्थिते  <<सुपो धातुप्रातिपदिकयोः>> [[2।4।71]] इति ङस्-प्रत्ययस्य लुक्-प्राप्ते निपातनात् तादृशः लुक् न भवति । अग्रे विसर्गस्य <<षष्ठ्याः पतिपुत्रपृष्ठपारपदपयस्पोषेषु>> [[8।3।53]] इत्यनेन सकारादेशः, तस्य च अग्रे निपातनात् षत्वं कृत्वा 'वास्तोष्पति'  इति प्रातिपदिकं सिद्ध्यति ।\n\n5. 'वास्तोष्पति' शब्दस्य विषये <<दित्यदित्या...>> [[4।1।185]] अनेन ण्य-प्रत्यये प्राप्ते तं बाधित्वा वर्तमानसूत्रेण <<सा अस्य देवता>> [[4।2।24]] अस्मिन् अर्थे यत्-प्रत्ययः तथा छ-प्रत्ययः भवति । अस्मिन् सूत्रे निर्दिष्टानां अन्येषां  शब्दानां विषये तु औत्सर्गिकस्य अण्-प्रत्ययस्य अपवादरूपेण एतौ प्रत्ययौ उक्तौ स्तः । \n",
    "skn": "1235",
    "mskn": "1773",
    "sskn": "0",
    "lskn": "0",
    "plskn": "0",
    "lpn": "0",
    "sk": " चाद्यत् । द्यावापृथिवीयम् । द्यावापृथिव्यम् । शुनासीरीयम् । शूनासीर्यम् ॥ ",
    "lsk": "",
    "balamanorama": "<<द्यावापृथिवीशुनासीरमरुत्वदग्नीषोमवास्तोष्पति- गृहमेधाच्छ च>> - द्यावापृथिवीयं द्यावापृथिव्यमिति । द्यावापृथिवी देवता अस्येति विग्रहः । छस्य ईयादेशः । उभयत्रयस्येति चे॑ति लोपः । शुनासीरीयमिति । शुनो वायुः, सीरः आदित्यः । शुनश्च सीरश्च शुनासीरौ ।देवताद्वन्द्वे चे॑त्यानङ् । शुनासीरावस्य स्त इति शुनासीरः ।वाय्यादित्यवानिन्द्रो विवक्षितः॑ इति वेदभाष्ये भट्टभास्करः । शुनासीरो देवता अस्येति विग्रहः । मरुत्वान् देवता अस्य मरुत्वतीयं मरुत्वत्यम् । अग्नीषोमौ देवता अस्य अग्नीषोमीयम् अग्निषोम्यम् ।वास्तुनः पतिः वास्तोष्पतिः-रुद्रः । निपातनादलुक् षत्वं च ।रुद्रः खलु वै वास्तोष्पतिः॑ इति ब्राआहृणम् । अमरस्तु इन्द्रपर्यायेवास्तोष्पतिः सुरपति॑रित्याह वास्तोऽपतिर्देवता अस्य वास्तोष्पतीयं, वास्तोष्पत्यम् । गृहमेधो देवता अस्यगृहमेधीयम् । गृहमेध्यम् ।",
    "tattvabodhini": "<<द्यावापृथिवीशुनासीरमरुत्वदग्नीषोमवास्तोष्पति- गृहमेधाच्छ च>> - द्यावापृ । अण्ण्यञोरपवादः । शुनासीरीयमिति । शुनश्च सूरश्चेति द्वन्देव॑देवताद्वन्द्वि चे॑त्यानङ् । शुनो — वायुः, सीरः — आदित्य इति वृत्तिकृत् । हरदत्तस्तु सुनासीरशब्द इन्द्रस्य गुणवाचीत्यन्ये मन्यन्त इत्याह । तथा च मन्त्रः — ॒इन्द्रं वयं सुनासीरमस्मिन्यज्ञे हवामहे॑इति । मरुतोऽस्य सन्तीति मरुत्वानिन्द्रः, मरुत्वतीयं । मरुत्वत्यम् । अग्निषोमीयम् ।ईदग्नेः सोमवरुणयोः॑ । वास्तुनः पतिः वास्तोष्पतिः । इहैव सूत्रे निपातनात्साधुः ।वेश्मभूर्वास्तुरस्त्रियाम् । वास्तोष्पतीयं वास्तोष्पत्यम् । गृहमेधीयं । गृहमेध्यम् । गृहमेधशब्दोऽकारान्तः । तथा च आआलायनः -॒मरुभ्द्यो गृहमेधेभ्यः॑इति ।",
    "padamanjari": " अणो ण्यस्य चापवाद इति । वास्तोष्पतिशब्दात्पत्युतरपदस्य ण्यस्यापवादः, शेषेभ्योऽणः । द्यावापृथिव्याविति । ठ्दिवो द्यावाऽ, ठ्दिवसश्च पृथिव्याम्ऽ इति द्यावादेशः । शुनासीराविति । ठ्देवता द्वन्द्वे चऽ इत्यानङदेशः । शुनो वायुः, सीर आदित्य इति । अन्ये तु एकमेव शुनसीरमिन्द्रस्य, गुणममन्यन्त, यथाहश्वलायनः - ठिन्द्रो वा शुनासीरःऽ इति । मन्त्रलिङ्गञ्च भवति - इन्द्रं वयं शुनासीरमस्मिन्यज्ञे हवामहेऽ इति । मरुतोऽस्य सन्ति मरुत्वानिन्द्रः । अग्नीषोमीयमिति । ठीदग्नेः सोमवरुणयोःऽ वास्तोः पतिर्वास्तोष्पतिः, अस्मादेव निर्देशात्साधुः । गृहमेधशब्दमकारान्तं बह्वृचा मन्यन्ते । ठ्मरुद्भ्यो गृहमेधेभ्य उतराऽ इत्याश्वलायनः । ठ्गृहमेधास आगताऽ इति च मन्त्रलिङ्गम् । ठ्मरुद्भ्यो गृहमेधिभ्यः सर्वासां दुग्धे सायमोदनम्ऽ इति तु तैतिरीयकम् । तत्र देकारान्तो नकारान्तो वेति विप्रतिपन्नाः ॥",
    "kashika": "द्यावापृथिव्यादिब्भ्यः छः प्रत्ययो भवति सा ऽस्य देवता इत्यस्मिन् विषये, चकाराद् यच् च। अणो ण्यस्य च अपवादः। द्यौश्च पृथिवी च द्यावापृथिव्यौ देवते अस्य द्यावापृथिवीयम्, द्यावापृथिव्यम्,। शुनश्च सीरश्च तौ देवते अस्य इति शुनासीरीयम्, शूनासीर्यम्। शुनो वायुः। सीरः आदित्यः। मरुत्वान् देवता अस्य मरुत्वतीयम्, मरुत्वत्यम्। अग्नीषोमीयम्, अग्नीशोम्यम्। वास्तोष्पतीयम्, वास्तोष्पत्यम्। गृहमेधीयम्, गृहमेध्यम्।",
    "kashika_nyaas": "   `अणो ण्यस्य चापवादः` इति। वास्तोष्पतिशब्दात् `दित्यदित्यादिभ्य`  [[4|1|85]]  इत्यादिना प्राप्तस्य ण्य्स्यापवादः। शेषेभ्यस्त्वौत्सर्गिकस्याणः। वास्तुनः पतिर्वास्तोष्पत्तिः। वास्तुशब्दस्य नपुंसकस्य पुंल्लिङ्गता, षष्ठर्थेऽलुक् च निपातनात्। `षष्ठ्याः पतिपुत्रपृष्ठ`  [[8|3|53]]  इत्यादिना षत्वम्। `द्यावापृथिव्यौ` इति। `दिवो द्यावा`  [[6|3|28]]  इति द्यावादेशः। `शुनासीरीयम्` इति। `देवताद्वन्द्वे च`  [[6|3|25]]  इत्यानङ्। `अग्नीषोमीयम्` इति। `ईदग्नेः सोमवरुणयोः`  [[6|3|26]]  इतीत्त्वम्; `अग्नेः स्तुत्स्तोमसोमाः`  [[8|3|82]]  इति षत्वम्॥",
    "sae": "The words द्यावापृथिवी, शुनासीर, मरुत्वत्, अग्नीषोम, वास्तोष्पति and गृहमेध get the यत् and the छ प्रत्यय in the meaning of 'सा अस्य देवता'.",
    "mahabhashyam": "",
    "pradeep": "",
    "video": ""
}
