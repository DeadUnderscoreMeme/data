{
    "i": "41116",
    "an": "अण्$41112##तस्य$41092##अपत्यम्$41092",
    "ad": "प्रत्ययः$3$1$1##परश्च$3$1$2##आद्युदात्तश्च$3$1$3##ङ्याप्प्रातिपदिकात्$4$1$1##तद्धिताः$4$1$76##समर्थानां प्रथमाद्वा$4$1$82##प्राग्दीव्यतोऽण्$4$1$83",
    "ss": "'तस्य अपत्यम्' (इति) कन्यायाः कनीनः (आदेशः), अण् प्रत्ययः । ",
    "sa": "'तस्य अपत्यम्' अस्मिन् अर्थे 'कन्या'शब्दात् अण्-प्रत्ययः भवति, तथा कन्या-शब्दस्य 'कनीन' आदेशः भवति ।",
    "sd": "'कन्यायाः अपत्यम्' इत्यस्मिन् अर्थे 'कन्या' शब्दात् अण्-प्रत्ययः भवति, तथा 'कन्या' शब्दस्य 'कनीन' आदेशः अपि भवति । यथा -\n\nकन्यायाः अण्\n--> कन्या + ङस् + अण् [अलौकिकविग्रहः]\n--> कन्या + अण् [<<सुपो धातुप्रातिपदिकयोः>> [[2।4।71]] इति ङस्-प्रत्ययस्य लोपः]\n--> कनीन + अण् [<<कन्यायाः कनीन च>> [[4।1।116]] इति कन्या-शब्दस्य कनीन-आदेशः]\n--> कानीन + अ [<<तद्धितेष्वचामादेः>> [[7।2।117]] इति आदिवृद्धिः]\n--> कानीन् + अ [<<यस्येति च>> [[6।4।148]] इति अकारलोपः]\n--> कानीन \n\nज्ञातव्यम् - 'कन्या' इत्युक्ते अविवाहिता स्त्री । अतः स्त्रियाः विवाहात् पूर्वम् यत् अपत्यम्, तस्य निर्देशं कर्तुम् वर्तमानसूत्रस्य प्रयोगः क्रियते । यथा - व्यास, कर्ण - एतयोः उल्लेखः 'कानीन' शब्देन क्रियते । साहित्ये दृष्टानि उदाहरणानि एतानि - \n\n1. 'कानीनस्य प्रसादेन महाभारतमप्युत' - नारदपुराणम्, उत्तरार्धः, द्वितीयाध्यायस्य पञ्चमः श्लोकः ।  अत्र 'कानीन' शब्देन व्यासमहर्षेः निर्देशः कृतः अस्ति । \n2. 'तदेतद्वचनं श्रुत्वा कानीनस्य महात्मनः' - पद्मपुराणम्, 7.2.40 । अत्रापि 'कानीन' शब्देन व्यासमहर्षेः निर्देशः कृतः अस्ति । \n3. श्रीवेदव्यासाष्टोत्तरशतनामावल्याम् अपि 'कानीनाय नमः' इति व्यासमहर्षेः एकं नाम उक्तम् अस्ति । \n4. 'योऽसौ कानीनगर्भो मे  पुत्रवत्परिवर्तितः' - महाभारतम् 5.142.25 । अत्र कुन्तीपुत्रकर्णस्य उल्लेखः 'कानीन' नाम्ना कृतः अस्ति । ",
    "skn": "1119",
    "mskn": "1713",
    "sskn": "0",
    "lskn": "1016",
    "plskn": "0",
    "lpn": "0",
    "sk": " ढकोऽपवादोऽण् तत्सन्नियोगेन कनीनादेशश्च । कानीनो व्यासः कर्णश्च । अनूढाया एवापत्यमित्यर्थः ॥",
    "lsk": "चादण्। कानीनो व्यासः कर्णश्च॥",
    "balamanorama": "<<कन्यायाः कनीन च>> - कन्यायाः क ।कनीने॑ति लुप्तप्रथमाकम् । ढक इति ।स्त्रीभ्यो ढ॑हिति विहितस्येत्यर्थः । कनीनादेशश्चेति ।प्रकृते॑रिति शेषः । भारते व्यासः कर्णश्च कन्यायाः पुत्रौ इति प्रसिद्धम् । ननु कन्याया अप्रादुर्भूतयौवनत्वात्पुंसंयोगाऽभावात्कथमपत्यसम्बन्ध इत्यत आहानूढाया इति । अलब्धविवाहाया इत्यर्थः । एतच्च भाष्ये स्पष्टम् । ",
    "tattvabodhini": "<<कन्यायाः कनीन च>> - कन्यायाः । ननु कन्या हृक्षतयोनिः, तस्याश्चाऽपत्यसंभव एव नास्तीत्याशङ्क्याह — -अनूढाया इथि । अविवाहिताया इत्यर्थः ।",
    "padamanjari": " ढकोऽपवाद इति । ठ्द्व्यचःऽ इति प्राप्तस्य । कन्याया अपत्यं कानीन इति । शास्त्रोक्तविवाहसंस्कारपूर्वस्य पुरुषसम्प्रयोगस्याभावः कन्याशब्दनिमितं नाक्षतयोनित्वम् । या तु विवाहसंस्कारेण विना पुरुषेण सम्प्रयुज्यते सा कन्यात्वं न जहाति । तेनैतन्न नोदनीयम्---यदि कन्या नापत्यम्, अथापत्यं न सा कन्या, कन्या चापत्यं चेति विप्रतिषिद्धमिति । अपर आह---मुनिदेवतामाहात्म्याद्या पुंयोगेऽपि न कन्यात्वं जहाति, यथा---कुन्ती, यथा---सत्यवती, सात्रोदाहरणमिति, तदाह---कानीनः कर्णः, कानीनो व्यास इति ॥",
    "kashika": "कन्याशब्दादपत्ये ऽण् प्रत्ययो भवति। ढको ऽपवादः। तत् सन्नियोगेन कनीनशब्द आदेशो भवति। कन्यायाः अपत्यं कानीनः कर्णः। कानीनो व्यासः।",
    "kashika_nyaas": "   ",
    "sae": "To indicate the meaning of 'his/her offspring', the word कन्या gets the 'अण्' प्रत्यय and it also gets 'कानीन' as आदेश. ",
    "mahabhashyam": " कन्यायाः कनीन च (1362) (आक्षेपभाष्यम्) ःथ्द्य;दं विप्रतिषिद्धम्। को विप्रतिषेधः? अपत्यमिति वर्तते। यदि च कन्या, नापत्यम्। अथापत्यम्, न कन्या। कन्या चापत्यं चेति विप्रतिषिद्धम्।। (समाधानभाष्यम्) नैतद्विप्रतिषिद्धम्। कथम्? कन्याशब्दोऽयं पुंसाऽभिसम्बन्धपूर्वके संप्रयोगे निवर्तते। या चेदानीं प्रागभिसम्बन्धात् पुंसा सह संप्रयोगं गच्छति तस्यां कन्याशब्दो वर्तत एव। कन्यायाः कन्योक्तायाः कन्याभिमतायाः सुदर्शनाया यदपत्यं स कानीन ःथ्द्य;ति।। ",
    "pradeep": "",
    "video": ""
}