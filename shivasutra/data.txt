{
	"name": "shivasutra",
	"data": [{
			"id": "1",
			"sutra": "अइउण्",
			"kashika": "अ इ उ इत्यनेन क्रमेण वर्णान् उपदिश्य अन्ते णकारम् इतं करोति प्रत्याहारार्थम् । तस्य ग्रहणं भवति एकेन - <<उरण् रपरः>> [[1.1.51]] इति अकारेण ॥ ह्रस्वः अवर्णः प्रयोगे संवृतः । दीर्घप्लुतयोस्तु विवृतत्वम् । तेषां सावर्ण्यप्रसिद्ध्यर्थम् अकारः इह शास्त्रे विवृतः प्रतिज्ञायते । तस्य प्रयोगार्थम् <<अ अ>> [[8.4.68]] इति शास्त्रान्ते प्रत्यापत्तिः करिष्यते ॥",
			"vyakhya": "“अइउण्” इति प्रथमं माहेश्वरसूत्रम् । अनेन सूत्रेण “अ”, “इ”, “उ” इत्येतेषां त्रयाणाम् उपदेशः क्रियते । अन्ते विद्यमानः “ण्” इत्संज्ञकः अस्ति । अस्य साहाय्येन अण् इति प्रत्याहारः सिद्ध्यति ।  \r\n\r\n<b>अण्<\/b> प्रत्याहारे “अ”, “इ”, “उ” एते त्रयः वर्णाः समाविश्यन्ते ।  अण्-प्रत्याहारस्य प्रयोगः पाणिनिना <<उरण् रपरः>> [[1.1.51]], <<ढ्रलोपे पूर्वस्य दीर्घोऽणः>> [[6।3।111]], <<केऽणः>> [[7।4।13]] तथा <<अणोऽप्रगृह्यस्यानुनासिकःअणः>> [[8।4।57]] एतेषु सूत्रेषु कृतः अस्ति । \r\n\r\nज्ञातव्यम् -  \r\n1.  <<अणुदित्सवर्णस्य चाप्रत्ययः>> [[1.1.69]] इत्यस्मिन् सूत्रे विद्यमानः “अण्” प्रत्याहारः “परेण णकारेण” (इत्युक्ते,  लण्-प्रत्ययस्थ-णकारेण) सिद्ध्यति, न हि “अण्” प्रत्याहारस्थ-णकारेण ।  \r\n2. “इण्” इति प्रत्याहारः नित्यम् “परेण णकारेण” (लण्-प्रत्ययस्थ-णकारेण) सिद्ध्यति, न हि “अण्” प्रत्याहारस्थ-णकारेण ।  \r\n\r\n<b>शास्त्रचर्चा<\/b> - \r\n<b>छात्रः<\/b> - ह्रस्व-अकारः संवृतः  अस्ति । तस्य दीर्घभेदः (आकारः) तथा प्लुतभेदः (अ३कारः) विवृतरूपेण उच्चार्येते । तर्हि सवर्णग्रहणसमये ह्रस्व-अकारेण दीर्घ-प्लुतभेदयोः ग्रहणं कथं स्यात् ?  \r\n<b>आचार्यः<\/b> -  ह्रस्व-अकारेण आकार-अ३कारयोः ग्रहणं कारयितुम् अइउण्-सूत्रे पाठितः अकारः प्रतिज्ञया “विवृतः” स्वीक्रियते । अतः सम्पूर्णे सूत्रपाठे यत्र यत्र अकारस्य निर्देशः भवति, तत्र तत्र विद्यमानः अकारः विवृतः एव ज्ञातव्यः ।  \r\n<b>छात्रः<\/b> - परन्तु ह्रस्व-अकारः प्रयोगे संवृतः एव अस्ति, विवृतः न । तर्हि प्रक्रियायाः अन्ते परन्तु प्रयोगात् पूर्वम् विवृतः अकारः संवृतः कथं भवति ? \r\n<b>आचार्यः<\/b> - अष्टाध्याय्याः अन्तिमं सूत्रम् <<अ अ>> [[8।4।68]] इति । प्रक्रियादशायां विवृतः प्रोक्तः अकारः अनेन सूत्रेण पुनः संवृतः पाठ्यते । अनेन प्रयोगार्थं अकारस्य संवृतत्वम् सिदध्यति । त्रिपाद्याः अन्ते विद्यमानम् एतत् सूत्रम् सम्पूर्णाम् अष्टाध्यायीं प्रति असिद्धम् अस्ति, अतः प्रक्रियादशायाम् तु अकारः विवृतः एव स्वीकर्तव्यः । "
		},
		{
			"id": "2",
			"sutra": "ऋऌक्",
			"kashika": "ऋ ऌ इत्येतौ वर्णौ उपदिश्य पूर्वांश्चान्ते ककारम् इतं करोति प्रत्याहारार्थम् । तस्य ग्रहणं भवति त्रिभिः - <<अकः सवर्णे दीर्घः>> [[6।1।101]] इति अकारेण, <<इको गुणवृद्धी>> [[1।1।3]] इति इकारेण, <<उगितश्च>> [[4।1।6]] इति उकारेण ॥ अकारादयो वर्णाः प्रचुरप्रयोगविषयाः तेषां सुज्ञानम् उपदेशे प्रयोजनम् । ऌकारस्तु कॢपिस्थः एव प्रयुज्यते, कॢपेश्च <<पूर्वत्रासिद्धम्>> [[8।2।1]] इति लत्वमसिद्धम् । तस्य असिद्धत्वात् ऋकारे एव अच्कार्याणि भविष्यन्ति, इति किमर्थं ऌकारः उपदिश्यते ? लत्वविधानाद्यानि पराणि अच्कार्याणि तानि ऌकारे यथा स्युरिति । कानि पुनस्तानि ? प्लुतः स्वरितः द्विर्वचनम् । 'कॢ३प्तशिखः', 'प्रकॢप्तः', 'कॢप्तः', 'कॢप्तवान्' - इति । यच्च अशक्तिजम् असाधुशब्दरुपं, तदनुकरणस्यापि साधुत्वमिष्यते । तत्स्थस्यापि ऌकारस्य अच्कार्यप्रतिपत्त्यर्थम् ऌकारोपदेशः क्रियते । 'ऋतकः' इति प्रयोक्तव्ये शक्तिवैकल्यात् कुमारी 'ऌतकः' इति प्रयुङ्क्ते, तद् अन्यः अनुकरोति 'कुमार्यॢतकः' इत्याह - इति ॥",
			"vyakhya": "“ऋऌक्” इति द्वितीयं माहेश्वरसूत्रम् । अनेन सूत्रेण “ऋ”, “ऌ” इत्येतयोः द्वयोः उपदेशः क्रियते । अन्ते विद्यमानः “क्” इत्संज्ञकः अस्ति । अस्य साहाय्येन “अक्”, “इक्”, “उक्” एते त्रयः प्रत्याहाराः सिद्ध्यन्ति । \r\n\r\n<b>अक्<\/b> प्रत्याहारे “अ, इ ,उ, ऋ, ऌ” एते स्वराः समाविश्यन्ते । अस्य प्रत्याहारस्य प्रयोगः पाणिनिना <<अकः सवर्णे दीर्घः>> [[6।1।101]] तथा <<ऋत्यकः>> [[6.1.128]] इत्यत्र कृतः दृश्यते । \r\n\r\n<b>इक्<\/b> प्रत्याहारे “इ ,उ, ऋ, ऌ” एते स्वराः समाविश्यन्ते । अस्य प्रत्याहारस्य प्रयोगः पाणिनिना बहुषु सूत्रेषु कृतः अस्ति । कानिचन उदाहरणानि -  <<इको गुणवृद्धी>> [[1.1.3]], <<एचः इग्घ्रस्वादेशे>> [[1.1.48]], <<इकोऽचि विभक्तौ>> [[7।1।73]] । \r\n\r\n<b>उक्<\/b> प्रत्याहारे “इ ,उ, ऋ, ऌ” एते स्वराः समाविश्यन्ते । अस्य प्रत्याहारस्य कानिचन उदाहरणानि -  उगितश्च>> [[4।1।6]], <<इसुसुक्तान्तात्‌ कः >> [[7।3।31]], <<उगिदचां सर्वनामस्थानेऽधातोः>> [[7।1।70]] । \r\n\r\n<b>शास्त्रचर्चा<\/b> -\r\n<b>छात्रः<\/b> - “ऋऌक्” अस्मिन् सूत्रे ऌकारस्य किम् प्रयोजनम् ?\r\n<b>आचार्यः<\/b> - अक्, इक्, उक् - एतेषु प्रत्याहारेषु ऌकारस्यापि ग्रहणं स्यात् इति ।\r\n<b>छात्रः<\/b> - परन्तु ऌकारः न कुत्रचित् भाषायां प्रयुक्तः दृश्यते । <<अकः सवर्णे दीर्घः>> [[6।1।101]], <<इको यणचि>> [[6.1.77]] एतादृशानां सूत्राणाम् अध्ययने ऌकारस्य उदाहरणानि नैव पाठ्यन्ते । यत्र कुत्रचित् निर्दिश्यन्ते,  तत्रापि केवलं “ऌकारः” इत्यनेनैव शब्दप्रयोगेण तानि पाठितानि सन्ति । तर्हि किं साध्यते माहेश्वरसूत्रेषु अस्य पृथक् उपदेशेन ?\r\n<b>आचार्यः<\/b> - “कॢपँ” धातौ ऌकारः प्रयुक्तः अस्ति । तदर्थं ऋऌक्-सूत्रे ऌकारग्रहणम् क्रियते ।\r\n<b>छात्रः<\/b> - परन्तु कॢपँ-धातोः औपदेशिकरूपम् तु “कृपँ” इति ऋकारोपधम् एव । अस्य ऋकारस्य अक्\/इक्\/उक्-प्रत्याहारस्थ-ऋकारेण अवश्यं ग्रहणं भवति । अस्य ऋकारस्य ऌकारादेशः <<कृपो रो लः>> [[8.2.18]] इत्यनेन त्रिपादीसूत्रेण कृतः अस्ति । अतः माहेश्वरसूत्रेषु  ऌकारस्य भिन्ननिर्देशः किमर्थम् ? \r\n<b>आचार्यः<\/b> - अन्येषु अपि बहुषु प्रत्याहारेषु ऌकारः प्रयुज्यते । यथा - अच्-प्रत्याहारेण ऌकारस्यापि ग्रहणं भवति । अयं अच्-प्रत्याहारः प्रक्रियायां <<कृपो रो लः>> [[8.2.18]] इत्यस्य प्रयोगात् अनन्तरम् यदा प्रयुज्यते तदा तेन ऌकारस्यापि ग्रहणमिष्यते । \r\n<b>छात्रः<\/b> - तत्कथम् ?\r\n<b>आचार्यः<\/b> “कॢप्प्त” इति कृतद्वित्वरूपस्य साधुत्वार्थम् <<अनचि च>> [[8.4.47]] इत्यनेन द्वित्वम् इष्यते, तदर्थम् च “अच्” प्रत्याहारे ऌकारस्यापि ग्रहणम् आवश्यकम् । एवमेव, “प्रकॢप्त” (प्रकॢ॑प्त॒) अस्मिन् शब्दे ऌकारस्य स्वरितस्वरविधानार्थम् तस्य “अच्” प्रत्याहारे ग्रहणम् आवश्यकम् अस्ति यतः केवलम् स्वराणामेव उदात्तानुदात्तस्वरितादयः भेदाः सन्ति । एवमेव “कॢ३प्तशिख” इत्यत्र ऌकारस्य प्लुतसंज्ञाविधानार्थम् अपि तस्य अच्-प्रत्याहारे ग्रहणमावश्यकम्, यतः ह्रस्वदीर्घप्लुतादयः भेदाः अपि स्वराणामेव विद्यन्ते । \r\n<b>छात्रः<\/b> - तर्हि “अच्” प्रत्याहारे ऌकारः इष्यते इति स्पष्टम् । परन्तु तदर्थम् “ऋऌक्” इत्यस्मिन्नेव सूत्रे ऌकारः स्यात् इति न आवश्यकम् । अन्यत्रापि ऌकारः भवितुम् अर्हति, यथा - “ऐऔच्” सूत्रे ऌकारस्य ग्रहणं कृत्वाऽपि अच्-प्रत्याहारे तस्य समावेशः भवेत् । अतः “ऋऌक्” इत्यस्मिन्नेव सूत्रे किमर्थम् ऌकारः पाठितः अस्ति इति इतोऽपि संशयः ।\r\n<b>आचार्यः<\/b> - येषाम् उच्चारणे वाचि वा सम्यक् शक्तिः न विद्यते तादृशाः जनाः प्रायः ऋकारस्य उच्चारणम् अपि “ऌ”  इत्येव कुर्वन्ति । यथा - ऋषिः इत्यस्य स्थाने “ऌषिः”, “ऋतकः” इत्यस्य स्थाने “ऌतकः”, “ऋक्” इत्यस्य स्थाने “ऌक्” । एतादृशेषु शब्देषु प्रयुक्तस्य “ऌ”कारस्यापि ऋकारं यावत् एव सन्धिकार्याणि भवेयुः इति विचिन्त्य माहेश्वरसूत्रेषु ऋकारात् अनन्तरम् अव्यवहितरूपेण ऌकारस्य निर्देशः क्रियते । यथा, पितृ + आज्ञा = पित्राज्ञा इत्यत्र यथा इक्-वर्णस्य (ऋकारस्य) यणादेशः भवति, तथैव अशुद्धरूपेण उच्चारितस्य “पितॢ” शब्दस्य विषये अपि “पितॢ + आज्ञा = पित्लाज्ञा” इत्यत्र ऌकारस्य यणादेशं (लकारादेशं) कारयितुम् इक्-प्रत्याहारे ऋकारेण सह ऌकारस्यापि ग्रहणम् आवश्यकं वर्तते । \r\n\r\n"
		},
		{
			"id": "3",
			"sutra": "एओङ्",
			"kashika": "ए ओ इत्येतौ वर्णौ उपदिश्य अन्ते ङकारम् इतं करोति प्रत्याहारार्थम् । तस्य ग्रहणं भवत्येकेन - <<एङि पररूपम्>> [[6।1।94]] इति एकारेण ॥",
			"vyakhya": "“एओङ्” इति तृतीयं माहेश्वरसूत्रम् । अनेन सूत्रेण “ए”, “ओ” इत्येतयोः द्वयोः उपदेशः क्रियते । अन्ते विद्यमानः “ङ्” इत्संज्ञकः अस्ति । अस्य साहाय्येन “एङ्” इति प्रत्याहारः सिद्ध्यति । अस्मिन् प्रत्याहारे एकारः तथा ओकारः समाविश्येते ।\r\n\r\nएङ्-प्रत्याहारस्य प्रयोगः <<अदेङ् गुणः>> [[1।1।2]], <<एङ् प्राचां देशे>> [[1।1।75]], <<एङ्ह्रस्वात् सम्बुद्धेः>> [[6।1।69]] <<एङि पररूपम्>> [[6।1।94]], <<एङः पदान्तादति>> [[6।1।109]] इत्यत्र कृतः दृश्यते । \r\n"
		},
		{
			"id": "4",
			"sutra": "ऐऔच्",
			"kashika": "ऐ औ इत्येतौ वर्णौ उपदिश्य पूर्वांश्चान्ते चकारम् इतं करोति प्रत्याहारार्थम् । तस्य ग्रहणं भवति चतुर्भिः - <<अचः परस्मिन् पूर्वविधौ>> [[1।1।57]] इत्यकारेण, <<इच एकाचोऽम्प्रत्ययवच्च>> [[6।3।68]] इति इकारेण, <<एचोऽयवायावः>> [[6।1।78]] इति एकारेण, <<वृद्धिरादैच्>> [[1।1।1]] इति ऐकारेण ॥ <ऽप्रत्याहारेऽनुबन्धानां कथमज्ग्रहणेषु न ? आचारादप्रधानत्वाल्लोपश्च बलवत्तरःऽ> । वर्णेषु ये वर्णेैकदेशाः वर्णान्तरसमानाकृतयः तेषु तत्कार्यं न भवति, तच्छायानुकारिणः हि ते, न पुनः ते एव । पृथक्प्रयत्ननिर्वर्त्यं हि वर्णम् इच्छन्ति आचार्याः । <ऽनुड्विधिलादेशविनामेषु ऋकारे प्रतिविधातव्यम् ऽ>। <<तस्मान्नुड् द्विहलः>> [[7।4।71]] इति नुड्विधौ ऋकारग्रहणम् - 'आनृधतुः', 'आनृधुः' । <<कृपो रो लः>> [[8।2।18]] इति लादेशे ऋकारग्रहणम् - 'कॢप्तः', 'कॢप्तवान्' । <<रषाभ्यां नो णः समानपदे>> [[8।4।1]] इति विनामे ॠकारग्रहणम् - 'कर्तॄणाम्' ॥",
			"vyakhya": "“ऐऔच्” इति चतुर्थं माहेश्वरसूत्रम् । अनेन सूत्रेण “ऐ”, “औ” इत्येतयोः द्वयोः उपदेशः क्रियते । अन्ते विद्यमानः “च्” इत्संज्ञकः अस्ति । अस्य साहाय्येन “अच्”, “आच्” , “एच्”, “ऐच्” एते चत्वारः प्रत्याहाराः सिद्ध्यन्ति । \r\n\r\n<b>अच्<\/b> - अस्मिन् प्रत्याहारे सर्वे स्वराः विद्यन्ते । अतएव स्वराणाम् “अचः” इत्यपि अन्या संज्ञा भवति । अस्य प्रत्याहारस्य प्रयोगः बहुषु सूत्रेषु कृतः अस्ति । कानिचन उदाहरणानि एतानि - <<नाज्झलौ>> [[1.1.10]], <<अचश्च>> [[1।2।28]], <<इको यणचि>> [[6।1।77]] ।\r\n\r\n<b>इच्<\/b> -  अस्मिन् प्रत्याहारे अवर्णम् (अकार-आकार-अ३कारान्) विहाय अन्ये सर्वे स्वराः विद्यन्ते ।  इच्-प्रत्याहारस्य प्रयोगस्य कानिचन उदाहरणानि एतानि -  <<इजादेश्च गुरुमतोऽनृच्छः>> [[3।1।36]], <<वृद्धिरेचि>> [[6।1।88]], <<नादिचि>> [[6।1।104]] । \r\n\r\n<b>एच्<\/b> - अस्मिन् प्रत्याहारे सर्वे संयुक्तस्वराः (ए, ऐ, ओ, औ) समाविश्यन्ते । एच्-प्रत्याहारस्य प्रयोगस्य उदाहरणानि एतानि -  <<कृन्मेजन्तः>> [[1।1।39]],  <<एच इग्घ्रस्वादेशे>> [[1।1।48]], <<आदेच उपदेशेऽशिति>> [[6।1।45]] । \r\n\r\n<b>ऐच्<\/b> - अस्मिन् प्रत्याहारे सर्वे संयुक्तस्वराः “ऐ”, “औ” एतौ स्वरौ समाविश्येते । अस्य प्रत्याहारस्य प्रयोगः <<वृद्धिरादैच्>> [[1।1।1]], <<न य्वाभ्यां पदान्ताभ्याम् पूर्वौ तु ताभ्यामैच्>> [[7।3।3]], <<प्लुतावैच इदुतौ>> [[8।2।106]] एतेषु सूत्रेषु कृतः अस्ति । \r\n\r\n<b>शास्त्रचर्चा - 1<\/b> -\r\n<b>छात्रः<\/b> - प्रत्याहारनिर्माणस्ये इत्संज्ञकवर्णानां ग्रहणम् न क्रियते । यथा, “अच्” प्रत्याहारस्य वर्णेषु “अण्”-इत्यस्य णकारः, “ऋऌक्”-इत्यस्य ककारः, एओङ्-इत्यस्य ङकारः तथा च ऐऔच्-इत्यस्य चकारः न स्वीक्रियते । अस्य किम् प्रमाणम् , कारणम् च ?\r\n<b>आचार्यः<\/b> - अस्य स्पष्टीकरणार्थम् भाष्यकारेण एकं श्लोकवार्त्तिकं पाठितम् अस्ति - <ऽप्रत्याहारेऽनुबन्धानां कथमज्ग्रहणेषु न ? आचारादप्रधानत्वाल्लोपश्च बलवत्तरःऽ> । अस्मिन् श्लोके “इत्संज्ञवर्णानां ग्रहणं किमर्थं न भवति” इत्यस्य त्रीणि उत्तराणि उक्तानि सन्ति -\r\n<b>(अ) आचारात्<\/b> - ण्, क्, ङ् आदीनां “मध्ये विद्यमानानाम्” इत्-संज्ञकवर्णांनां प्रत्याहारेषु ग्रहणं क्रियते चेत् यानि कार्याणि भवेयुः तानि व्यवहारे (शिष्टप्रयोगे) न कृतानि दृश्यन्ते । यथा, “अच्” प्रत्याहारे यदि  “ऋऌक्”-इत्यस्य ककारस्यापि ग्रहणं स्यात्, तर्हि << न धातुलोप आर्धधातुके>> [[1।1।4]]  अस्मिन् सूत्रे विद्यमानस्य तकारोत्तरस्य उकारस्य <<इको यणचि>> [[6।1।77]] इति “अच्”संज्ञकस्य ककारस्य उपस्थितौ  यणादेशे (वकारादेशे) कृते, “न धातुलोप आर्धधात् व् के” इति प्राप्ते, <<लोपो व्योर्वलि>> [[6।1।66]] इत्यनेन वकारस्य लोपे कृते “आर्धधात्के” इति शब्दः जायेत । परन्तु सूत्रे “आर्धधातुके” इत्यत्र उकारस्य पृथग्रूपेण श्रवणम् भवति ।अतः “आचारेण” (प्रयोगेण) एतत् स्पष्टी भवति यत् मध्यगानां इत्संज्ञकवर्णानां प्रत्याहारेषु ग्रहणं न भवति - इति । \r\n<b> (आ) अप्रधानत्वात् <\/b> - माहेश्वरसूत्रेण अइउण् इत्यत्र णकारं विहाय अन्ये सर्वे स्वराः उपदिष्टाः सन्ति । णकारात् अनन्तरम् अपि “ऋऌक्” इत्यत्र स्वराः एव उपदिश्यन्ते । इत्युक्ते, अत्र स्वरोपदेशः मुख्यः (प्रधानः) । एतेषु स्वरेषु मध्ये स्थापितानि “ण्, क्, ङ्”  एतानि व्यञ्जनानि अप्रधानानि सन्ति । प्रधानस्य ग्रहणे अप्रधानस्य ग्रहणं न भवति इति न्यायम् अनुसृत्य अत्र अचां ग्रहणे मध्यगानां व्यञ्जनानां ग्रहणं न भवति ।\r\n<c> (इ) लोपः बलवत्तरः - प्रत्याहाराणां निर्माणम् <<आदिरन्त्येन सहेता>> [[1।1।78]] इत्यनेन सूत्रेण भवति । अस्मिन् सूत्रे “इता” इति शब्देन इत्संज्ञकवर्णानां निर्देशः क्रियते । अतः प्रत्याहारविधानात् पूर्वमेव इत्संज्ञायाः विधानम् करणीयम् । तदर्थम् <<हलन्त्यम्>> [[1।3।3]] इदं सूत्रं प्रयुज्यते । अनेन सूत्रेण माहेश्वरसूत्रान्ते विद्यमानानां ण्, क्, ङ् एतादृशानाम् वर्णानाम् इत्संज्ञा भवति । इत्संज्ञायां प्राप्तायाम् <<तस्य लोपः>> [[1।3।9]] इत्यनेन एषाम् लोपः अपि जायते । अतः प्रत्याहारनिर्माणाम् पूर्वमेव इत्संज्ञकवर्णाः लुप्यन्ते । अयं लोपः  नित्यत्वात्, परत्वात् च <<आदिरन्त्येन सहेता>> [[1।1।78]]  इत्यपेक्षया बलवत्तरः अस्ति । अतः ण्, ङ् आदीनां व्यञ्जनानाम् लोपः एव क्रियते,  न हि प्रत्याहारेषु ग्रहणम् । \r\n\r\n<b>शास्त्रचर्चा -2 <\/b> -\r\n<b>छात्रः<\/b> - आ, ए, ऐ एतादृशानां वर्णानाम् उच्चारणसमये अन्यवर्णानाम् अपि अवयवरूपेण उच्चारणं भवति । यथा, आकारस्य उच्चारणसमये अकारस्य उच्चारणम् , एकारस्य उच्चारणसमये अकार-इकारयोः उच्चारणम् - आदयः । कुत्रचित् कस्यचन वर्णस्य उच्चारणसमये समानरूपकस्य भिन्नवर्णस्यापि उच्चारणं सम्भवति । यथा -  ऋकारस्य उच्चारणसमये रेफस्य उच्चारणम् , ऌकारस्य उच्चारणसमये लकारस्य उच्चारणम् - आदयः । अस्यां स्थितौ मुख्यवर्णस्य ये अवयवभूताः वर्णाः, तद्विशिष्टानि कार्याणि अपि मुख्यवर्णस्य उपस्थितौ भवन्ति वा ?  यथा - “वने + अत्र” इति स्थिते एकारस्य अवयवभूतः यः इकारः तद्विशिष्टः यणादेशः अत्र भवेत् वा ?\r\n<b>आचार्यः<\/b> नैव नैव । वर्णेषु विद्यमानाः ये एकदेशाः (अवयवाः) तेषाम् अत्र वर्णसंज्ञा न विधीयते । सम्पूर्णरूपेण यस्य उच्चारणं भवति, तस्यैव “वर्ण” इति संज्ञा भवति, अवयवरूपेण उच्चार्यमाणस्य अंशस्य न । इत्युक्ते “ए” इति उच्चारिते  तदवयस्य “इ” इत्यस्य पृथक् वर्णसंज्ञा न क्रियते । अतः “इ”विशिष्टानि वर्णकार्याणि तत्र न भवन्ति । \r\n<b>छात्रः<\/b> - परन्तु एवमस्ति चेत् “पितृ + नाम्” इत्यत्र नकारस्य णत्वं न सम्भवेत्, यतः णत्वविधायके सूत्रे <<रषाभ्यां नो णः समानपदे>> [[8.4.1]] इत्यत्र केवलं रेफस्य निर्देशः कृतः अस्ति, न हि ऋकारस्य । वस्तुतस्तु  “पितृ + नाम्” इत्यत्र ऋकारस्य उपस्थितौ अपि णत्वं इष्यते, तत् च कारयितुम् ऋकारे  रेफविशिष्टस्य कार्यस्य अतिदेशः आवश्यकः । अतः मुख्यवर्णे अवयवीभूतस्य वर्णस्य कार्यमपि भवेदेव इति मे मतिः । \r\n<b> आचार्यः <\/b> - सत्यम् । आहत्य त्रिषु स्थलेषु रेफविशिष्टं कार्यम् ऋकारे अपि इष्टम् अस्ति -\r\n<b>(अ)<\/b> <<तस्मान्नुड् द्विहलः>> [[7।4।71]] अनेन सूत्रेण अभ्यासस्य नुडागमः उच्यते । एतादृशः नुडागमः तदा एव भवति यदा अङ्गे द्वौ हल्-वर्णौ स्तः । यथा, “अन्ज्” इत्यस्य लिट्-लकारस्य रूपसिद्धौ द्वित्वे कृते “आ + अन्ज्” इति प्राप्ते अङ्गे “न्ज्” इति द्वौ हल्-वर्णौ विद्येते अतः “आ” इति अभ्यासस्य नुडागमं कृत्वा “आनञ्ज” इति अन्तिमं रूपं सिद्ध्यति । अयं नुडागमः ऋकारस्य विषये अपि इष्यते । तदर्थम् रेफम् ऋकारस्य अवयवं मत्वा रेफस्य हल्-गुणधर्मम् ऋकारेऽपि  अतिदिश्य ऋध्, ऋच् - एतादृशानां धातूनां लिट्लकारस्य रूपेषु (आनर्ध, आनर्च - इत्यत्र) नुडागमः भवितुम् अर्हति । \r\n<b>(आ)<\/b> <<कृपो रो लः>> [[8.2.18]] इत्यत्र रेफस्य यथा लकारादेशः विधीयते, तथैव ऋकारस्यापि ऌकारादेशः इष्यते, येन “कॢप्तम्”, “कॢप्तिः” आदीनि रूपाणि साधुत्वं प्राप्नुवन्ति । अत्रापि रेफम् ऋकारस्य अवयवरूपेण स्वीकृत्य तद्विशिष्टं कार्यम् ऋकारे अतिदिश्यते ।\r\n<b>(इ)<\/b> <<रषाभ्यां नो णः समानपदे>> [[8.4.1]] इत्यनेन रेफस्य उपस्थितौ नकारस्य यः “विनामः” (मूर्धन्यादेशः इत्यर्थः) विधीयते, सः ऋकारस्यापि उपस्थितौ इष्यते, येन “पितॄणाम्”, “मातॄणाम्” आदीनि रूपाणि सिद्ध्यन्ति । अत्रापि रेफविशिष्टम् कार्यम् ऋकारे अतिदिष्टम् अस्ति । \r\nएते त्रयः विधयः भाष्यकारेण <<नुड्विधिलादेशविनामेषु ऋकारे प्रतिविधातव्यम् >> इत्यस्मिन् एकस्मिन्नेव वार्त्तिके पाठिताः सन्ति । “नुड्-विधिः, “लादेशः”, तथा “विनामः (मूर्धन्यादेशः)” एतेषु विषयेषु ऋकारे अवयवभूतस्य रेफस्य गुणः अतिदिश्यते - इति अस्य वार्त्तिकस्य आशयः ।\r\n<b>छात्रः<\/b> - एवमस्ति चेत्  <<रषाभ्यां नो णः समानपदे>> [[8.4.1]]  इत्यत्र <<ऋवर्णान्नस्य णत्वं वाच्यम्>> इति यत् वार्त्तिकं पाठ्यते, तस्य न किञ्चन प्रयोजनम् ?\r\n<b> आचार्यः <\/b> - सत्यम् । <<नुड्विधिलादेशविनामेषु ऋकारे प्रतिविधातव्यम् >>  अस्मिन् पक्षे तस्य वार्त्तिकस्य न किञ्चन प्रयोजनम् । \r\n<b>छात्रः<\/b> - तर्हि <<ऋवर्णान्नस्य णत्वं वाच्यम्>> इति वार्त्तिकम् किमर्थम् पाठ्यते ? \r\n<b> आचार्यः <\/b> - अत्र पक्षद्वयं विद्यते । एकस्मिन् पक्षे <<नुड्विधिलादेशविनामेषु ऋकारे प्रतिविधातव्यम् >> इति सिद्धान्तरूपेण स्वीकृत्य “आनर्च”, “कॢप्त”, “पितॄणाम्” इत्येतेषां साधुत्वं प्रतिपाद्यते । अयम् <b>ग्रहणपक्षः<\/b> । अस्मिन् पक्षे <<ऋवर्णान्नस्य णत्वं वाच्यम्>>  इति वार्त्तिकम् अनावश्यकम् । परन्तु अत्र अपरः अपि कश्चन पक्षः विद्यते । अस्मिन् पक्षे “ऋकारे रेफः न कदाचित् अतिदिश्यते” इत्येव  मत्वा <<नुड्विधिलादेशविनामेषु ऋकारे प्रतिविधातव्यम् >> इति वार्त्तिकं सिद्धान्तरूपेण न स्वीक्रियते । अस्यां स्थितौ “आनर्च”, “कॢप्त”, “पितॄणाम्” इत्येतेषां साधुत्वज्ञापनार्थम् वार्त्तिकानि अन्यज्ञापकानि वा दीयन्ते । अस्मिन् पक्षे  <<ऋवर्णान्नस्य णत्वं वाच्यम्>>  इति वार्त्तिकम् आवश्यकम् । अयम् <b>अग्रहणपक्षः<\/b> ।  <<रषाभ्यां नो णः समानपदे>> [[8.4.1]]  इत्यत्र  भाष्यकारेण एतयोः द्वयोः अपि पक्षयोः विषये विमर्शः कृतः अस्ति ।  \r\n"
		},
		{
			"id": "5",
			"sutra": "हयवरट्",
			"kashika": "ह य व र - इत्येतान् वर्णान् उपदिश्य पूर्वांश्चान्ते टकारम् इतं करोति प्रत्याहारार्थम् । तस्य ग्रहणं भवत्येकेन - <<शश्छोऽटि>> [[8।4।63]] इति अकारेण ॥ अयं रेफो यकारात्पर उपदिश्यते । तस्य यर्-ग्रहणेन यय्-ग्रहणेन च ग्रहणे सति 'स्वर्नयति', 'प्रातर्नयति' इत्यत्र <<यरोऽनुनासिकेऽनुनासिको वा>> [[8।4।58]] इति अनुनासिकः प्राप्नोति । 'मद्रहृदः', 'भद्रहृदः' इत्यत्र द्विर्वचनं प्राप्नोति <<अचो रहाभ्यां द्वे>> [[8।4।46]] इति । 'कुण्डं रथेन', 'वनं रथेन' इत्यत्र <<अनुस्वारस्य ययि परसवर्णः>> [[8।4।58]] इति परसवर्णः प्राप्नोति । नैषः दोषः । आकृतौ पदार्थे समुदाये 'सकृत् लक्ष्ये लक्षणं प्रवर्तते' इत्येतस्मिन् दर्शने <<यरोऽनुनासिकेऽनुनासिको वा>> [[8।4।58]] अन्तरतमो भवति इत्येवम् एतत् प्रवर्तते । तदनेन गकारादीनां ङकारादयो ये यथास्वं स्थानतो गुणतश्च अन्तरतमाः, ते सर्वे विहिताः । ये तु न स्थानतः, न अपि गुणतः, स्थानमात्रेण गुणमात्रेण वा अन्तरतमाः ते सर्वे निवर्तिताः इति स्थानमात्रान्तरतमो रेफस्य णकारो न भवति । द्विर्वचनेऽपि रेफस्य यरन्तर्भावे सति यर्-कार्यं प्राप्तम्, तत्साक्षात् शिष्टेन निमित्तभावेन बाध्यते इति न द्विरुच्यते रेफः । <<अनुस्वारस्य ययि परसवर्णः>>  [[8।4।58]] इत्येतद् अपि अनुस्वारान्तरतमं सकृदेव परसवर्णं विदधाति । न च रेफस्य अनुस्वारान्तरतमः सवर्णः अस्ति, इति न भविष्यति 'कुण्डं रथेन', 'वनं रथेन' इत्यत्र ॥ <ऽअटां मध्ये विसर्जनीयजिह्वामूलीयोपध्मानीयानाम् अपि उपदेशः कर्तव्यः ।ऽ> किं प्रयोजनम् ? 'उर≍केण', 'उरःकेण'; 'उर≍पेण', 'उरःपेण' । अत्र 'अड्व्यवाये' इति णत्वं यथा स्यादिति ॥",
			"vyakhya": ""
		},
		{
			"id": "6",
			"sutra": "लण्",
			"kashika": "ल इत्येकं वर्णम् उपदिश्य पूर्वांश्चान्ते णकारम् इतं करोति प्रत्याहारार्थम् । तस्य ग्रहणं भवति त्रिभिः  - <<अणुदित्सवर्णस्य चाप्रत्ययः>> [[1।1।69]] इति अकारेण , <<इण्कोः>> [[8।3।57]] इति इकारेण, <<इको यणचि>> [[6।1।77]] इति यकारेण ॥ इण्ग्रहणानि सर्वाणि परेण णकारेण । अण्ग्रहणानि तु पूर्वेण, <<अणुदित्सवर्णस्य चाप्रत्ययः>> [[1।1।69]] इत्येतदेव एकं परेण ॥ अथ किमर्थम् अज्ग्रहणमेव एतत् न क्रियते ? नैव शक्यम्, अन्तःस्थानामपि हि सवर्णानाम् ग्रहणमिष्यते - 'सय्ँय्ँयन्ता', 'सव्ँव्ँवत्सरः', 'यल्ँल्ँलोकम्', 'तल्ँल्ँलोकम्' - इत्यत्र अनुस्वारस्य अनुनासिके ययि परसवर्णे कृते तस्य यर्-ग्रहणेन ग्रहणात् द्विर्वचनं यथा स्याद् - इति ॥ हकारादिषु अकार उच्चारणार्थः, न अनुबन्धः । लकारे तु अनुनासिकः प्रतिज्ञायते, तेन <<उरण् रपरः>> [[1.1.51]] इत्यत्र 'र' इति प्रत्याहारग्रहणात् लपरत्वम् अपि भवति ॥",
			"vyakhya": "“लण्” इति षष्ठं माहेश्वरसूत्रम् । अनेन सूत्रेण “ल्” इत्यस्य उपदेशः क्रियते । लकारोत्तरः अकारः, तथा च अन्ते विद्यमानः णकारः - उभावपि इत्संज्ञकौ स्तः । इत्संज्ञक-अकारस्य साहाय्येन “र” इति प्रत्याहारः सिद्ध्यति । अस्य प्रयोगः महर्षिणा <<उरण् रपरः>> [[1।1।51]] अस्मिन् सूत्रे कृतः अस्ति । णकारस्य साहाय्येन तु “अण्”, “इण्”, “यण्” एते त्रयः प्रत्याहाराः सिद्ध्यन्ति ।\r\n\r\n<b>अण्<\/b> प्रत्याहारे सर्वे स्वराः, अन्तस्थाः तथा हकारः समाविश्यन्ते । अस्य प्रयोगः महर्षिणा <<अणुदित्सवर्णस्य चाप्रत्यययः>> [[1.1.69]] अस्मिन् सूत्रे कृतः अस्ति ।\r\n\r\n<b>इण्<\/b> प्रत्याहारे अवर्णं विहाय सर्वे स्वराः, अन्तस्थाः तथा हकारः समाविश्यन्ते । अस्य प्रयोगः महर्षिणा <<इणः षः>> [[8।3।39]], <<इण्कोः>> [[8।3।57]] तथा <<इणः षीध्वंलुङ्‌लिटां धोऽङ्गात्‌>> [[8।3।78]] इत्यत्र कृतः अस्ति । \r\n\r\n<b>यण्<\/b> प्रत्याहारे सर्वे अन्तथाः (य्, व्, र्, ल्) समाविश्यन्ते । अस्य प्रयोगः महर्षिणा <<इग्यणः सम्प्रसारणम्>> [[1।1।45]], <<इणो यण्>> [[6।4।81]] एतादृशेषु सूत्रेषु कृतः दृश्यते । \r\n\r\n<b>शास्त्रचर्चा - 1 <\/b>\r\n<b>छात्रः<\/b> - <<अणुदित्सवर्णस्य चाप्रत्यययः>> [[1.1.69]] इत्यत्र “अण्” प्रत्याहारः परेण-णकारेण किमर्थम् उपदिश्यते ?\r\n<b>आचार्यः<\/b> - ऋकारादयः स्वराः अपि सवर्णग्रहणम् कुर्युः, अतः । \r\n<b>छात्रः<\/b> - तर्हि “अच्” प्रत्याहारस्य प्रयोगः अत्र किमर्थम् न कृतः अस्ति ? \r\n<b>आचार्यः<\/b> - यकार-वकार-लकाराः अपि सवर्णग्रहणं कुर्युः, अतः ।\r\n<b>छात्रः<\/b> - यकार-वकार-लकाराणाम् के सवर्णाः ?\r\n<b>आचार्यः<\/b> - तेषाम् सानुनासिकभेदाः । यथा, य्ँ इति यकारस्य सवर्णः । व्ँ इति वकारस्य सवर्णः । ल्ँ इति लकारस्य सवर्णः ।\r\n<b>छात्रः<\/b> - एतेषाम् कुत्र प्रयोगः दृश्यते ?\r\n<b>आचार्यः<\/b> - <<अनुस्वारस्य ययि परसवर्णः>> तथा <<वा पदान्तस्य>> एतयोः सूत्रयोः प्रयोगे एतेषाम् उपस्थितिः जायते । यथा - सम् + योगः → संयोगः → सय्ँयोगः । एवमेव सव्ँवत्सरः, तल्ँलोकम् - आदयः ।\r\n<b>छात्रः<\/b> - परन्तु अत्र “सवर्णग्रहणम्” न कृतम् अस्ति । केवलम् अनुनासिकस्य स्थाने परसवर्णः सानुनासिकभेदः आदेशरूपेण उक्तः अस्ति । तर्हि <<अणुदित्सवर्णस्य चाप्रत्यययः>>  [[1.1.69]] इत्यत्र अन्तस्थानाम् समावेशस्य किं प्रयोजनम् ?\r\n<b>आचार्यः<\/b> - “यर्” प्रत्याहारे विद्यमानैः यकार-वकार-लकारैः सवर्णग्रहणम् भवेत् इति हेतुना ।\r\n<b>छात्रः<\/b> - एतादृशं सवर्णग्रहणम् कुत्र आवश्यकम् ?\r\n<b>आचार्यः<\/b> - <<अनचि च>> [[8।4।47]] इत्यत्र “यर्” इति अनुवर्तते । अस्मिन् यर्-प्रत्याहारे स्थितैः यकार-वकार-लकारैः यथासङ्ख्यम् य्ँ, व्ँ, ल्ँ एतेषाम्  सवर्णानाम् अपि ग्रहणम् इष्यते । यथा, सय्ँयोगः इत्यत्र सकारोत्तर-अकारात्-परः विद्यमानः य्ँ-वर्णः यर्-प्रत्याहारे स्वीक्रियते चेदेव <<अनचि च>> [[8।4।47]] इत्यनेन तस्य द्वित्वं कृत्वा “सय्ँय्ँयोगः” इति साधुशब्दस्य निर्माणम् भवितुम् अर्हति । एवमेव “सव्ँव्ँवत्सर”, “तल्ँल्ँलोक” एतादृशेषु शब्देषु अपि द्वित्वकार्यार्थम् “यर्” प्रत्याहारे विद्यमानैः यकार-वकार-लकारैः अनुनासिकभेदानाम् ग्रहणम् आवश्यकम् वर्तते । अतएव  <<अणुदित्सवर्णस्य चाप्रत्यययः>> [[1.1.69]] इत्यत्र परं णकारं यावत् प्रत्याहारस्य व्याप्तिः आवश्यकी एव ।\r\n\r\n<b>शास्त्रचर्चा - 2 <\/b>\r\n<b>छात्रः<\/b> - “अइउण्” तथा “लण्” उभयत्र महर्षिणा णकारः एव किमर्थम् स्थापितः ? कश्चन अन्यः वर्णः किमर्थं न प्रयुक्तः ?\r\n<b>आचार्यः<\/b> - अत्र णकारस्य द्विवारं प्रयोगं कृत्वा महर्षिः सन्देहं जनयित्वा एतत् ज्ञापयति, यत् सूत्रपाठे यत्र कुत्राचित् सन्देहः भवेत्, तत्र व्याख्यानानाम् साहाय्येन सन्देहस्य समाधानं करणीयम्, सन्देहवशात् सूत्राणामेव असाधुत्वं न प्रतिपादनीयम् - इति । अतएव नागेशेन परिभाषेन्दुशेखरे <<व्याख्यानतो विशेषप्रतिपत्तिः, न हि सन्देहादलक्षणम्>> इति परिभाषा पाठ्यते । लण्-सूत्रस्थः णकारः अस्याः परिभाषायाः ज्ञापकरूपेण तत्र उदाह्रियते । \r\n\r\n<b>शास्त्रचर्चा - 3 <\/b>\r\n<b>छात्रः<\/b> - लण्-प्रत्याहारे लकारोत्तरः अकारः किमर्थम् इत्संज्ञकः अस्ति ?\r\n<b>आचार्यः<\/b> - “हयवरट्” इत्यत्र विद्यमानेन रेफेण सह अस्य योगं कृत्वा “र” इति प्रत्याहारः सिद्ध्यति ।  र् + (अ) + (ट्) + ल् + अँ → र । रेफोत्तरः अकारः उच्चारणार्थः अस्ति, टकारः च इत्संज्ञकः अस्ति, अतः उभयोः प्रत्याहारनिर्माणे ग्रहणं न भवति । इत्युक्ते, “र” अस्मिन् प्रत्याहारे रेफः तथा लकारः - द्वौ वर्णौ विद्येते ।\r\n<b>छात्रः<\/b> - किं प्रयोजनम् अस्य प्रत्याहारस्य ? \r\n<b>आचार्यः<\/b>  - <<उरण् रपरः>> [[1।1।51]] इत्यत्र अयं प्रत्याहारः प्रयुज्यते । अनेन सूत्रेण यथा ऋकारस्य स्थाने विधीयमानाः अवर्ण-इवर्ण-उवर्णाः रपराः भवन्ति  तथैव ऌकारस्य स्थाने विधीयमानाः अवर्ण-इवर्ण-उवर्णाः अपि लपराः भवेयुः, इति अत्र प्रयोजनम् । \r\n<b>छात्रः<\/b> - किमुदाहरणम् ?\r\n<b>आचार्यः<\/b> - “तव + ऌकारः” अत्र <<आद्गुणः>> [[6।1।87]] इति सूत्रेण अकार-ऌकारयोः स्थाने गुण-एकादेशरूपेण लपरः अकारः भवति , येन “तवल्कार” इति साधु रूपम् सिद्ध्यति । यदि  <<उरण् रपरः>> [[1।1।51]]  इत्यत्र लकारस्य ग्रहणं न स्यात्, तर्हि गुणसंज्ञकवर्णेषु कस्यापि उच्चारणस्थानम् ऌकारेण समानं न भवेत्, येन आदेशविधानम् अपि न सम्भवेत् । \r\n"
		},
		{
			"id": "7",
			"sutra": "ञमङणनम्",
			"kashika": "ञ म ङ ण न इत्येतान् वर्णान् उपदिश्य पूर्वांश्चान्ते मकारम् इतं करोति प्रत्याहारार्थम् । तस्य ग्रहणं भवति त्रिभिः - <<पुमः खय्यम्परे>> [[8।3।6]] इति अकारेण, <<हलो यमां यमि लोपः>> [[8।4।64]] इति यकारेण, <<ङमो ह्रस्वादचि ङमुण् नित्यम्>>    [[8।3।32]] इति ङकारेण ॥ <ऽञमन्ताड्डःऽ> इति ञकारेण अपि ग्रहणम् अस्य दृश्यते ॥ केचित्तु सर्वाणि एतानि प्रत्याहारग्रहणानि ञकारेण भवन्तु इति मकारम् अनुबन्धं प्रत्याचक्षते । तथा च सति <<ङमो ह्रस्वादचि ङमुण् नित्यम्>> [[8।3।32]] इत्यत्र आगमिनोः झभोः अभावाद् आगमाभावप्रतिपत्तौ प्रतिपत्तिगौरवं भवति ॥",
			"vyakhya": ""
		},
		{
			"id": "8",
			"sutra": "झभञ्",
			"kashika": "झ भ इत्येतौ वर्णौ उपदिश्य पूर्वांश्चान्ते ञकारम् इतं करोति प्रत्याहारार्थम् । तस्य ग्रहणं भवत्येकेन - <<अतो दीर्घो यञि>> [[7।3।101]] इति यकारेण ॥",
			"vyakhya": ""
		},
		{
			"id": "9",
			"sutra": "घढधष्",
			"kashika": "घ ढ ध इत्येतान् वर्णानुपदिश्य पूर्वांश्चान्ते षकारमितं करोति प्रत्याहारार्थम् । तस्य ग्रहणं भवति द्वाभ्याम् - <<एकाचो बशो भष् झषन्तस्य स्ध्वोः>> [[8.2.37]] इति झकारभकाराभ्याम् । ",
			"vyakhya": ""
		},
		{
			"id": "10",
			"sutra": "जबगडदश्",
			"kashika": "ज ब ग ड द इत्येतान् वर्णान् उपदिश्य पूर्वांश्चान्ते शकारम् इतं करोति प्रत्याहारार्थम् । तस्य ग्रहणं भवति षड्भिः - <<भोभगोअघोअपूर्वस्य योऽशि>> [[8।3।17]] इति अकारेण, <<हशि च>> [[6।1।114]] इति हकारेण, <<नेड्वशि कृति>> [[7।2।8]] इति वकारेण, <<झलां जश् झशि>> [[8।4।53]] इति जकारझकारभ्याम्, <<एकाचो बशो भष् झषन्तस्य स्ध्वोः>> [[8।2।37]] इति बकारेण ॥",
			"vyakhya": ""
		},
		{
			"id": "11",
			"sutra": "खफछठथचटतव्",
			"kashika": "ख फ ध ढ थ च ट त इत्येतान् वर्णान् उपदिश्य अन्ते वकारम् इतं करोति प्रत्याहारार्थम् । तस्य ग्रहणं भवत्येकेन - <<नश्छव्यप्रशान्>> [[8।3।7]] इति छकारेण ॥ खफग्रहणमुत्तरार्थम् ॥",
			"vyakhya": ""
		},
		{
			"id": "12",
			"sutra": "कपय्",
			"kashika": "क प इत्येतौ वर्णौ उपदिश्य पूर्वांश्चान्ते यकारम् इतं करोति प्रत्याहारार्थम् । तस्य ग्रहणं भवति चतुर्भिः - <<अनुस्वारस्य ययि परसवर्णः>> [[8।4।58]] इति यकारेण, <<मय उञो वो वा>> [[8।3।33]] इति मकारेण, <<झयो होऽन्यतरस्याम्>> [[8।4।62]] इति झकारेण, <<पुमः खय्यम्परे>> [[8।3।6]] इति खकारेण ॥",
			"vyakhya": ""
		},
		{
			"id": "13",
			"sutra": "शषसर्",
			"kashika": "श ष स इत्येनान् वर्णान् उपदिश्य पूर्वांश्चान्ते रेफम् इतं करोति प्रत्याहारार्थम् । तस्य ग्रहणं भवति पञ्चभिः - <<यरोऽनुनासिकेऽनुनासिको वा>> [[8।4।45]] इति यकारेण, <<झरो झरि सवर्णे>> [[8।4।65]] इति झकारेण, <<खरि च>> [[8।4।55]] इति खकारेण, <<अभ्यासे चर्च>> [[8।4।54]] इति चकारेण, <<शर्पूर्वाः खयः>> [[7।4।61]] इति शकारेण ॥",
			"vyakhya": ""
		},
		{
			"id": "14",
			"sutra": "हल्",
			"kashika": "ह इत्येकं वर्णम् उपदिश्य पूर्वांश्चान्ते लकारम् इतं करोति प्रत्याहारार्थम् । तस्य ग्रहणं भवति षड्भिः - <<अलोऽन्त्यात्पूर्व उपधा>> [[1।1।65]] इति अकारेण, <<हलोऽनन्तराः संयोगः>> [[1।1।7]] इति हकारेण, <<लोपो व्योर्वलि>> [[6।1।66]] इति वकारेण, <<रलो व्युपधाद्धलादेः संश्च>> [[1।2।26]] इति रेफेण, <<झलो झलि>> [[8।2।26]] इति झकारेण, <<शल इगुपधादनिटक्सः>> [[3।1।45]] इति शकारेण ॥ अथ किमर्थम् उपदिष्टोऽपि हकारः पुनः उपदिश्यते ? कित्त्व-विकल्प-क्स-इड्विधयः यथा स्युः इति । 'स्निहित्वा', 'स्नेहित्वा' इत्यत्र <<रलो व्युपधाद्धलादेः संश्च>> [[1।2।26]] इति कित्त्वं वा यथा स्यात् । लिहेः 'अलिक्षत्' इति <<शल इगुपधादनिटः क्सः>> [[3।1।45]] इति क्सः यथा स्यात् । 'रुदिहि', 'स्वपिहि' इति वलादिलक्षणः इट् यथा स्यात् । 'अदाग्धाम्' इति झल्ग्रहणेषु च हकारस्य ग्रहणं यथा स्यात् । यद्येवम्, 'हयवरट्' इत्यत्र तर्हि किमर्थम् उपदिश्यते ? 'महाँ हि सः', 'देवा हसन्ति' इत्यत्र अट् - ग्रहणेषु च अश् - ग्रहणेषु च हकारस्य ग्रहणं यथा स्यात् । <<हशि च>> [[6।1।114]] इति हकारस्य ग्रहणं यथा स्यात् - 'ब्राह्मणो हसति' इति <<हशि च>> [[6।1।114]] इति उत्वं यथा स्यात् ।",
			"vyakhya": ""
		}
	]

}
